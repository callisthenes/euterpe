

Λόγγου ποιμενικῶν τῶν κατὰ Δάφνιν καὶ Χλόην

λόγος πρῶτος

0  ἐν Λέσβῳ ϑηρῶν ἐν ἄλσει Νυμφῶν ϑέαμα εἶδον κάλλιστον ὧν εἶδον, εἰκόνος γραφήν, ἱστορίαν ἔρωτος. καλὸν μὲν καὶ τὸ ἄλσος, πολύδενδρον, ἀνϑηρόν, κατάρρυτον· μία πηγὴ πάντα ἔτρεφε, καὶ τὰ ἄνϑη καὶ τὰ δένδρα· ἀλλ᾽ ἡ γραφὴ τερπνοτέρα, καὶ τέχνην ἔχουσα περιττὴν καὶ τύχην ἐρωτικήν, ὥστε πολλοὶ καὶ τῶν ξένων κατὰ φήμην ᾔεσαν, τῶν μὲν Νυμφῶν ἱκέται, τῆς δὲ εἴκόνος ϑεαταί. 2 γυναῖκες ἐπ᾽ αὐτῆς τίκτουσαι καὶ ἄλλαι σπαργάνοις κοσμοῦσαι, παιδία ἐκκείμενα, ποίμνια τρέφοντα, ποιμένες ἀναιρούμενοι, νέοι συντιϑέμενοι, λῃστῶν καταδρομή, πολεμίων ἐμβολή, πολλὰ ἄλλα καὶ πάντα ἐρωτικά. 3 ἰδόντα με καὶ ϑαυμάσαντα πόϑος ἔσχεν ἀντιγράψαι τῇ γραφῇ, καὶ ἀναζητησάμενος ἐξηγητὴν τῆς εἷκόνος τέτταρας βίβλους ἐξεπονησάμην, ἀνάϑημα μὲν Ἔρωτι καὶ Νύμφαις καὶ Πανί, κτῆμα δὲ τερπνὸν πᾶσιν ἀνθρώποις, ὃ καὶ νοσοῦντα ἰάσεται καὶ λυπούμενον παραμυϑήσεται, τὸν ἐρασϑέντα ἀναμνήσει, τὸν οὐκ ἐρασϑέντα προπαιδεύσει. 4 πάντως γὰρ οὐδεὶς Ἔρωτα ἔφυγεν ἢ φεύξεται μέχρις ἂν κάλλος ᾖ καὶ ὀφϑαλμοὶ βλέπωσιν. ἡμῖν δὲ ὁ ϑεὸς παράσχοι σωφρονοῦσι τὰ τῶν ἄλλων γράφειν.

1  πόλις ἐστὶ τῆς Λέσβου Μιτυλήνη, μεγάλη καὶ καλή· διείληπται γὰρ εὐρίποις ὑπεισρεούσης τῆς ϑαλάσσης καὶ κεκόσμηται γεφύραις ξεστοῦ καὶ λευκοῦ λίϑου. 2 νομίσεις οὐ πόλιν ὁρᾶν ἀλλὰ νῆσον. ταύτης τῆς πόλεως τῆς Μιτυλήνης ὅσον ἀπὸ σταδίων εἴκοσιν ἀγρὸς ἦν ἀνδρὸς εὐδαίμονος, κτῆμα κάλλιστον· ὄρη ϑηροτρόφα, πεδία πυροφόρα, γήλοφοι κλημάτων, νομαὶ ποιμνίων, καὶ ἡ ϑάλασσα προσέκλυζεν ἠιόνος ἐκτεταμένης ψάμμῳ

2  μαλϑακῇ. ἐν τῷδε τῷ ἀγρῷ νέμων αἰπόλος, Λάμων τοὔνομα, παιδίον εὗρεν ὑπὸ αἰγὸς τρεφόμενον. δρυμὸς ἦν καὶ λόχμη βάτων καὶ κιττὸς ἐπιπλανώμενος καὶ πόα μαλϑακή, καϑ᾽ ἧς ἔκειτο τὸ παιδίον. ἐνταῦϑα ἡ αἷξ ϑέουσα συνεχὲς ἀφανὴς ἐγίνετο πολλάκις καὶ τὸν ἔριφον ἀπολιποῦσα τῷ βρέφει παρέμενε. 2 φυλάττει τὰς διαδρομὰς ὁ Λάμων οἰκτείρας ἀμελούμενον τὸν ἔριφον, καὶ μεσημβρίας ἀκμαζούσης κατ᾽ ἴχνος ἐλϑὼν ὁρᾷ τὴν μὲν αἶγα πεφυλαγμένως περιβεβηκυῖαν μὴ ταῖς χηλαῖς βλάπτοι πατοῦσα, 3 τὸ δὲ ὥσπερ ἐκ μητρῴας ϑηλῆς τὴν ἐπιρροὴν ἕλκον τοῦ γάλακτος, καὶ ϑαυμάσας, ὥσπερ εἰκὸς ἦν, πρόσεισιν ἐγγὺς καὶ εὑρίσκει παιδίον ἄρρεν μέγα καὶ καλὸν καὶ τῆς κατὰ τὴν ἔκϑεσιν τύχης ἐν σπαργάνοις κρείττοσι· χλαμύδιόν τε γὰρ ἦν ἁλουργὲς καὶ πόρπη χρυσῆ καὶ ξιφίδιον ἐλεφαντό-
3  κωπον. τὸ μὲν οὖν πρῶτον ἐβουλεύσατο μόνα τὰ γνωρίσματα βαστάσας ἀμελῆσαι τοῦ βρέφους· ἔπειτα αἰδεσϑεὶς εἰ μηδὲ αἰγὸς φιλανϑρωπίαν μιμήσεται, νύκτα φυλάξας κομίζει πάντα πρὸς τὴν γυναῖκα Μυρτάλην, καὶ τὰ γνωρίσματα καὶ τὸ παιδίον καὶ τὴν αἶγα αὐτήν. 2 τῆς δὲ ἐκπλαγείσης εἰ παιδία τίκτουσιν αἶγες, πάντα αὐτῇ διηγεῖται· πῶς εὗρεν ἐκκείμενον, πῶς εἶδε τρεφόμενον, πῶς ᾐδέσϑη καταλιπεῖν ἀποϑανούμενον. δόξαν δὴ κἀκείνῃ, τὰ μὲν συνεκτεϑέντα κρύπτουσι, τὸ δὲ παιδίον αὑτῶν ἐπονομάζουσι, τῇ δὲ αἰγὶ τὴν τροφὴν ἐπιτρέπουσιν· ὡς δ᾽ ἂν καὶ τὸ ὄνομα τοῦ παιδίου ποιμενικὸν δοκοίη, Δάφνιν αὐτὸν ἔγνωσαν καλεῖν.

4  ἤδη δὲ διετοῦς χρόνου διαγενομένου ποιμὴν ἐξ ἀγρῶν ὁμόρων νέμων, Δρύας τὸ ὄνομα, καὶ αὐτὸς ὁμοίοις ἐπιτυγχάνει καὶ εὑρήμασι καὶ ϑεάμασι. Νυμφῶν ἄντρον ἦν, πέτρα μεγάλη, τὰ ἔνδοϑεν κοίλη, τὰ ἔξωϑεν περιφερής. 2 τὰ ἀγάλματα τῶν Νυμφῶν αὐτῶν λίϑοις ἐπεποίητο· πόδες ἀνυπόδετοι, χεῖρες εἰς ὥμους γυμναί, κόμαι μέχρι τῶν αὐχένων λελυμέναι, ζῶμα περὶ τὴν ἰξύν, μειδίαμα περὶ τὴν ὀφρύν· τὸ πᾶν σχῆμα χορεία. 3 ἵνα τοῦ ἄντρου, τῆς μεγάλης πέτρας, ἦν τὸ μεσαίτατον, ἐκ πηγῆς ὕδωρ ἀναβλύζον ῥεῖϑρον ἐποίει χεόμενον, ὥστε καὶ λειμὼν πάνυ γλαφυρὸς ἐκτέτατο πρὸ τοῦ ἄντρου πολλῆς καὶ μαλακῆς πόας ὑπὸ τῆς νοτίδος τρεφομένης. ἀνἔκειντο δὲ καὶ γαυλοὶ καὶ αὐλοὶ πλάγιοι καὶ σύριγγες καὶ κάλαμοι, πρεσβυ-
5  τέρων ποιμένων ἀναϑήματα. εἰς τοῦτο τὸ νυμφαῖον ὄις ἀρτιτόκος συχνὰ φοιτῶσα δόξαν πολλάκις ἀπωλείας παρεῖχε. κολάσαι δὴ βουλόμενος αὐτὴν καὶ εἰς τὴν προτέραν εὐνομίαν καταστῆσαι, δεσμὸν ῥάβδου χλωρᾶς λυγίσας ὅμοιον βρόχῳ τῇ πέτρᾳ προσῆλϑεν ὡς ἐκεῖ συλληψόμενος αὐτήν. 2 ἐπιστὰς δὲ οὐδὲν εἶδεν ὧν ἤλπισεν, ἀλλὰ τὴν μὲν διδοῦσαν πάνυ ἀνθρωπίνως τὴν ϑηλὴν ἐς ἄφϑονον τοῦ γάλακτος ὁλκήν, τὸ δὲ παιδίον ἀκλαυτὶ λάβρως εἰς ἀμφοτέρας τὰς ϑηλὰς μεταφέρον τὸ στόμα καϑαρὸν καὶ φαιδρόν, οἷα τῆς ὄιος τῇ γλώττῃ τὸ πρόσωπον ἀπολιχμωμένης μετὰ τὸν κόρον τῆς τροφῆς. ϑῆλυ ἦν τοῦτο τὸ παιδίον, καὶ παρέκειτο καὶ τούτῳ σπάργανα. 3 μίτρα

6  διάχρυσος, ὑποδήματα ἐπίχρυσα, περισκελίδες χρυσαῖ. ϑεῖον δή τι νομίσας τὸ εὕρημα καὶ διδασκόμενος παρὰ τῆς ὄιος ἐλεεῖν τε τὸ παιδίον καὶ φιλεῖν, ἀναιρεῖται μὲν τὸ βρέφος ἐπ᾿ ἀγκῶνος, ἀποτίϑεται δὲ τὰ γνωρίσματα κατὰ τῆς πήρας, εὔχεται δὲ ταῖς Νύμφαις ἐπὶ τύχῃ χρηστῇ ϑρέψαι τὴν ἱκέτιν αὐτῶν· 2 καὶ ἐπεὶ καιρὸς ἦν ἀπελαύνειν τὴν ποίμνην, ἐλϑὼν εἰς τὴν ἔπαυλιν τῇ γυναικὶ διηγεῖται τὰ ὀφϑέντα, δείκνυσι τὰ εὑρεϑέντα, παρακελεύεται ϑυγάτριον νομίζειν καὶ λανϑάνουσαν ὡς ἴδιον τρέφειν. 3 ἡ μὲν δὴ Νάπη (τοῦτο γὰρ ἐκαλεῖτο) μήτηρ εὐϑὺς ἦν καὶ ἐφίλει τὸ παιδίον, ὥσπερ ὑπὸ τῆς ὄιος παρευδοκιμηϑῆναι δεδοικυῖα, καὶ τίϑεται καὶ αὐτὴ ποιμενικὸν ὄνομα πρὸς πίστιν αὐτῷ Χλόην.

7  ταῦτα τὰ παιδία ταχὺ μάλα ηὔξησε, καὶ κάλλος αὐτοῖς ἐνεφαίνετο κρεῖττον ἀγροικίας. ἤδη δὲ ἦν ὁ μὲν πεντεκαίδεκα ἐτῶν ἀπὸ γενεᾶς, ἡ δὲ τοσούτων δυοῖν ἀποδεόντων, καὶ ὁ Δρύας καὶ ὁ Λάμων ἐπὶ μιᾶς νυκτὸς ὁρῶσιν ὄναρ τοιόνδε τι· 2 τὰς Νύμφας ἐδόκουν ἐκείνας τὰς ἐν τῷ ἄντρῳ ἐν ᾧ ἡ πηγή, ἐν ᾧ τὸ παιδίον εὗρεν ὁ Δρύας, τὸν Δάφνιν καὶ τὴν Χλόην παραδιδόναι παιδίῳ μάλα σοβαρῷ καὶ καλῷ, πτερὰ ἐκ τῶν ὥμων ἔχοντι, βέλη σμικρὰ ἅμα τοξαρίῳ φέροντι, τὸ δὲ ἐφαψάμενον ἀμφοτέρων ἑνὶ βέλει κελεῦσαι λοιπὸν νέμειν τὸν μὲν τὸ αἰπόλιον, τὴν δὲ τὸ ποίμνιον. 8 τοῦτο τὸ ὄναρ ἰδόντες ἤχϑοντο μὲν εἰ ποιμένες ἔσοιντο καὶ αἰπόλοι τύχην ἐκ σπαργάνων ἐπαγγελλόμενοι κρείττονα, δι᾿ ἣν αὐτοὺς καὶ τροφαῖς ἔτρεφον ἁβροτέραις καὶ γράμματα ἐπαίδευον καὶ πάντα ὅσα καλὰ ἦν ἐπ᾿ ἀγροικίας· 2 ἐδόκει δὲ πείϑεσϑαι ϑεοῖς περὶ τῶν σωϑέντων προνοίᾳ ϑεῶν, καὶ κοινῶσαντες ἀλλήλοις τὸ ὄναρ καὶ ϑύσαντες τῷ τὰ πτερὰ ἔχοντι παιδίῳ παρὰ ταῖς Νύμφαις (τὸ γὰρ ὄνομα λέγειν οὐκ εἶχον) ὡς ποιμένας ἐκπέμπουσιν αὐτοὺς ἅμα ταῖς ἀγέλαις ἐκδιδάξαντες ἕκαστα, πῶς δεῖ γέμειν πρὸ μεσημβρίας, πῶς ἐπινέμειν κοπάσαντος τοῦ καύματος, πότε ἄγειν ἐπὶ ποτόν, πότε ἀπάγειν ἐπὶ κοῖτον, ἐπὶ τίσι καλαύροπι χρηστέον, ἐπὶ τίσι μόνῃ φωνῇ. 3 οἱ δὲ μάλα χαίροντες ὡς ἀρχὴν μεγάλην παρελάμβανον καὶ ἐφίλουν τὰς αἶγας καὶ τὰ πρόβατα μᾶλλον ἢ ποιμέσιν ἔϑος, ἡ μὲν ἐς ποίμνιον ἄγουσα τῆς σωτηρίας τὴν αἰτίαν, ὁ δὲ μεμνημένος ὡς ἐκκείμενον αὐτὸν αἲξ ἀνέϑρεψεν.

9  ἦρος ἦν ἀρχὴ καὶ πάντα ἤκμαζεν ἄνϑη, τὰ ἐν δρυμοῖς, τὰ ἐν λειμῶσι, καὶ ὅσα ὄρεια. βόμβος ἦν ἤδη μελιττῶν, ἦχος ὀρνίϑων μουσικῶν, σκιρτήματα ποιμνίων ἀρτιγεννήτων· ἄρνες ἐσκίρτων ἐν τοῖς ὄρεσιν, ἐβόμβουν ἐν τοῖς λειμῶσιν αἱ μέλιτται, τὰς λόχμας κατῇδον ὄρνιϑες. 2 τοσαύτης δὴ πάντα κατεχούσης εὐωρίας οἷα ἁπαλοὶ καὶ νέοι μιμηταὶ τῶν ἀκουομένων ἐγίγοντο καὶ βλεπομένων· ἀκούοντες μὲν τῶν ὀρνίϑων ἀδόντων ᾖδον, βλέποντες δὲ σκιρτῶντας τοὺς ἄρνας ἥλλοντο κοῦφα, καὶ τὰς μελίττας δὲ μιμούμενοι τὰ ἄνϑη συνέλεγον καὶ τὰ μὲν εἰς τοὺς κόλπους ἔβαλλον, τὰ δὲ στεφανίσκους πλέκοντες ταῖς Νύμφαις ἐπέφερον. 10 ἔπραττον δὲ κοινῇ πάντα πλησίον ἀλλήλων νέμοντες, καὶ πολλάκις μὲν ὁ Δάφνις τῶν προβάτων τὰ ἀποπλανώμενα συνέστελλε, πολλάκις δὲ ἡ Χλόη τὰς ϑρασυτέρας τῶν αἰγῶν ἀπὸ τῶν κρημνῶν κατήλαυνεν· ἤδη δέ τις καὶ τὰς ἀγέλας ἀμφοτέρας ἐφρούρησε ϑατέρου προσλιπαρήσαντος ἀϑύρματι. 2 ἀϑύρματα δὲ ἦν αὐτοῖς ποιμενικὰ καὶ παιδικά· ἡ μὲν ἀνϑερίκους ἀνελομένη ποϑὲν ἀκριδοϑήραν ἔπλεκε καὶ περὶ τοῦτο πονουμένη τῶν ποιμνίων ἠμέλησεν, ὁ δὲ καλάμους ἐκτεμὼν λεπτοὺς καὶ τρήσας τὰς τῶν γονάτων διαφυὰς ἀλλήλοις τε κηρῷ μαλϑακῷ συναρτήσας μέχρι νυκτὸς συρίζειν ἐμελέτησε. 3 καὶ ποτοῦ δὲ ἐκοινώνουν γάλακτος ἢ οἴνου καὶ τροφὰς ἃς οἴκοϑεν ἔφερον εἰς κοινὸν ἔφερον. ϑᾶττον ἄν τις εἶδε τὰ ποίμνια καὶ τὰς αἶγας ἀπ᾿ ἀλλήλων μεμερισμένας ἢ Χλόην καὶ Δάφνιν.

11  τοιαῦτα δὲ αὐτῶν παιζόντων τοιάνδε σπουδὴν Ἔρως ἀνέπλασε. λύκαινα τρέφουσα σκύμνους νέους ἐκ τῶν πλησίον ἀγρῶν ἐξ ἄλλων ποιμνίων πολλὰ ἥρπαζε, πολλῆς τροφῆς ἐς ἀνατροφὴν τῶν σκύμνων δεομένη. 2 συνελϑόντες οὖν οἱ κωμῆται νύκτωρ σιροὺς ὀρύττουσι τὸ εὖρος ὀργυιᾶς, τὸ βάϑος τεττάρων. τὸ μὲν δὴ χῶμα τὰ πολὺ σπείρουσι κομίσαντες μακράν, ξύλα δὲ ξηρὰ μακρὰ τείναντες ὑπὲρ τοῦ χάσματος τὸ περιττὸν τοῦ χώματος κατέπασαν τῆς πρότερον γῆς εἰκόνα, ὥστε κἂν λαγὼς ἐπιδράμῃ κατακλᾶν τὰ ξύλα καρφῶν ἀσϑενέστερα ὄντα καὶ τότε παρέχειν μαϑεῖν ὅτι γῆ οὐκ ἦν ἀλλὰ μεμίμητο γῆν. τοιαῦτα πολλὰ ὀρύγματα κἀν τοῖς ὄρεσι κἀν τοῖς πεδίοις ὀρύξαντες, τὴν μὲν λύκαιναν οὐκ εὐτύχησαν λαβεῖν (αἰσϑάνεται γὰρ καὶ γῆς σεσοφισμένης), πολλὰς δὲ αἶγας καὶ ποίμνια διέφϑειραν, καὶ Δάφγιν παρ᾽ ὀλίγον ὧδε.

τράγοι παροξυνϑέντες εἰς μάχην συνέπεσον. 12 τῷ οὖν ἑτέρῳ τὸ ἕτερον κέρας βιαιοτέρας γενομένης συμβολῆς ϑραύεται, καὶ ἀλγήσας φριμαξάμενος ἐς φυγὴν ἐτράπετο· ὁ δὲ νικῶν κατ᾽ ἴχνος ἑπόμενος ἄπαυστον ἐποίει τὴν φυγήν. ἀλγεῖ Δάφνις περὶ τῷ κέρατι καὶ τῇ ϑρασύτητι ἀχϑεσϑεὶς ξύλον καὶ τὴν καλαύροπα λαβὼν ἐδίωκε τὸν διώκοντα. 2 οἷα δὲ τοῦ μὲν ὑπεκχφεύγοντος, τοῦ δὲ ὀργῇ διώκοντος, οὐκ ἀκριβὴς τῶν ἐν ποσὶν ἡ πρόσοψις ἦν, ἀλλὰ κατὰ χάσματος ἄμφω πίπτουσιν, ὁ τράγος πρότερος, ὁ Δάφνις δεύτερος. τοῦτο καὶ ἔσωσε Δάφνιν, χρήσασϑαι τῆς καταφορᾶς ὀχήματι τῷ τράγῳ. 3 ὁ μὲν δὴ τὸν ἀνιμησόμενον εἴ τις ἄρα γένοιτο δακρύων ἀνέμενεν, ἡ δὲ Χλόη ϑεασαμένη τὸ συμβὰν δρόμῳ παραγίνεται πρὸς τὸν σιρὸν καὶ μαϑοῦσα ὅτι ζῇ καλεῖ τινὰ βουκόλον ἐκ τῶν ἀγρῶν τῶν πλησίον εἰς ἐπικουρίαν. 4 ὁ δὲ ἐλϑὼν σχοῖνον ἐζήτει μακρὰν ἧς ἐχόμενος ἀνιμώμενος ἐκβήσεται, καὶ σχοῖνος μὲν οὐκ ἦν, ἡ δὲ Χλόη λυσαμένη ταινίαν δίδωσι καϑεῖναι τῷ βουκόλῳ, καὶ οὕτως οἱ μὲν ἐπὶ τοῦ χείλους ἑστῶτες εἵλκον, ὁ δὲ ἀνέβη ταῖς τῆς ταινίας ὁλκαῖς ταῖς χερσὶν ἀκολουϑῶν. 5 ἀνιμήσαντο δὲ καὶ τὸν ἄϑλιον τράγον συντεϑραυσμένον ἄμφω τὰ κέρατα· τοσοῦτον ἄρα ἡ δίκη μετῆλϑε τοῦ νικηϑέντος τράγου.

τοῦτον μὲν δὴ τυϑησόμενον χαρίζονται σῶστρα τῷ βουκόλῳ, καὶ ἔμελλον ψεύδεσθαι πρὸς τοὺς οἴκοι λύκων ἐπιδρομὴν εἴ τις αὐτὸν ποϑήσειεν· αὐτοὶ δὲ ἐπανελϑόντες ἐπεσκόπουν τὴν ποίμνην καὶ τὸ αἰπόλιον, καὶ ἐπεὶ κατέμαϑον ἐν κόσμῳ νομῆς καὶ τὰς αἶγας καὶ τὰ πρόβατα, καϑίσαντες ὑπὸ στελέχει δρυὸς ἐσκόπουν μή τι μέρος τοῦ σώματος ὁ Δάφνις ᾕμαξε καταπεσών. 6 τέτρωτο μὲν οὖν οὐδὲν οὐδὲ ᾕμακτο οὐδέν, χώματος δὲ καὶ πηλοῦ πέπαστο καὶ τὰς κόμας καὶ τὸ ἄλλο σῶμα. ἐδόκει δὴ λούσασϑαι

12  πρὶν αἴσϑησιν γενέσϑαι τοῦ συμβάντος Λάμωνι καὶ Μυρτάλῃ, καὶ ἐλϑὼν ἅμα τῇ Χλόῃ πρὸς τὸ νυμφαῖον τῇ μὲν ἔδωκε καὶ τὸν χιτωνίσκον καὶ τὴν πήραν φυλάττειν, αὐτὸς δὲ τῇ πηγῇ προσστὰς τήν τε κόμην καὶ τὸ σῶμα πᾶν ἀπελούετο. 2 ἦν δὲ ἡ μὲν κόμη μέλαινα καὶ πολλή, τὸ δὲ σῶμα ἐπίκαυστον ἡλίῳ· εἴκασεν ἄν τις αὐτὸ χρῴζεσθϑαι τῇ σκιᾷ τῆς κόμης. ἐδόκει δὲ τῇ Χλόῃ ϑεωμένῃ καλὸς ὁ Δάφνις, ὅτι δὲ τότε πρῶτον αὐτῇ καλὸς ἐδόκει τὸ λουτρὸν ἐνόμιζε τοῦ κάλλους αἴτιον. καὶ τὰ νῶτα δὲ ἀπολουούσης ἡ σὰρξ ὑπέπιπτε μαλϑακή, ὥστε λαϑοῦσα ἑαυτῆς ἥψατο πολλάκις, εἰ τρυφερώτερος εἴη πειρωμένη.

3  καὶ τότε μὲν (ἤδη γὰρ ἐπὶ δυσμαῖς ἦν ὁ ἥλιος) ἀπήλασαν τὰς ἀγέλας οἴκαδε, καὶ ἐπεπόνϑει Χλόη περιττὸν οὐδὲν ὅτι μὴ Δάφνιν ἐπεϑύμει λουόμενον ἰδεῖν πάλιν· 4 τῆς δὲ ἐπιούσης ὡς ἧκον εἰς τὴν νομήν, ὁ μὲν Δάφνις ὑπὸ τῇ δρυὶ τῇ συνήϑει καϑεζόμενος ἐσύριττε καὶ ἅμα τὰς αἶγας ἐπεσκόπει κατακειμένας καὶ ὥσπερ τῶν μελῶν ἀκροωμένας, ἡ δὲ Χλόη πλησίον καϑημένη τὴν ἀγέλην μὲν τῶν προβάτων ἐπέβλεπε, τὸ δὲ πλέον εἰς Δάφνιν ἑώρα, καὶ ἐδόκει καλὸς αὐτῇ συρίττων πάλιν, καὶ αὖϑις αἰτίαν ἐνόμιζε τὴν μουσικὴν τοῦ κάλλους, ὥστε μετ᾽ ἐκεῖνον καὶ αὐτὴ τὴν σύριγγα ἔλαβεν, εἴ πως γένοιτο καὶ αὐτὴ καλή. 5 ἔπεισε δὲ αὐτὸν καὶ λούσασθαι πάλιν καὶ λουόμενον εἶδε καὶ ἰδοῦσα ἥψατο καὶ ἀπῆλϑε πάλιν ἐπαινέσασα, καὶ ὁ ἔπαινος ἦν ἔρωτος ἀρχή. ὅ τι μὲν οὖν ἔπασχεν οὐκ ᾔδει, νέα κόρη καὶ ἐν ἀγροικίᾳ τεϑραμμένη καὶ οὐδὲ ἄλλου λέγοντος ἀκούσασα τὸ ἔρωτος ὄνομα· ἄση δὲ αὐτῆς εἶχε τὴν ψυχὴν καὶ τῶν ὀφθαλμῶν οὐκ ἐκράτει καὶ πολλὰ ἐλάλει Δάφνιν. 6 τροφῆς ἠμέλει, νύκτωρ ἠγρύπνει, τῆς ἀγέλης κατἐφρόνει· νῦν ἐγέλα, νῦν ἔκλαιεν εἶτα ἐκάϑιζεν, εἶτα ἀνεπήδα· ὠχρία τὸ πρόσωπον, ἐρυϑήματι αὖϑις ἐφλέγετο. οὐδὲ βοὸς οἴστρῳ πληγείσης τοσαῦ-
14  τα ἔργα. ἐπῆλϑόν ποτε αὐτῇ καὶ τοιοίδε λόγοι μόνῃ γενομένῃ· “νῦν ἐγὼ νοσῶ μέν, τί δὲ ἡ νόσος ἀγνοῶ· ἀλγῶ, καὶ ἕλκος οὐκ ἔστι μοι· λυποῦμαι, καὶ οὐδὲν τῶν προβάτων ἀπόλωλέ μοι· καίομαι, καὶ ἐν σκιᾷ τοσαύτῃ κάϑημαι. 2 πόσοι βάτοι με πολλάκις ἤμυξαν, καὶ οὐκ ἔκλαυσα. πόσαι μέλιτται τὰ κέντρα ἐνῆκαν, καὶ οὐκ ἀνέκραγον. τουτὶ δὲ τὸ νύττον μου τὴν καρδίαν πάντων ἐκείνων πικρότερον. καλὸς ὁ Δάφνις, καὶ γὰρ τὰ ἄνϑη· καλὸν ἡ σῦριγξ αὐτοῦ φϑέγγεται, καὶ γὰρ αἱ ἀηδόνες· ἀλλ᾽ ἐκείνων οὐδείς μοι λόγος. 3 εἴϑε αὐτοῦ σῦριγξ ἐγενόμην ἵν᾽ ἐμπνέῃ μοι, εἴϑε αἷξ ἵν᾽ ὑπ᾽ ἐκείνου νέμωμαι. ὦ πονηρὸν ὕδωρ, μόνον Δάφνιν καλὸν ἐποίησας, ἐγὼ δὲ μάτην ἀπελουσάμην. οἴχομαι, Νύμφαι φίλαι, καὶ οὐδὲ ὑμεῖς σῴζετε τὴν παρϑένον τὴν παρ᾽ ὑμῖν τραφεῖσαν. 4 τίς ὑμᾶς στεφανώσει μετ᾽ ἐμέ; τίς τοὺς ἀϑλίους ἄρνας ἀναϑρέψει; τίς τὴν λάλον ἀκρίδα ϑεραπεύσει, ἣν πολλὰ καμοῦσα ἐϑήρασα ἵνα με κατακοιμίζῃ φϑεγγομένη πρὸ τοῦ ἄντρου; νῦν δὲ ἐγὼ μὲν ἀγρυπνῶ διὰ Δάφνιν, ἡ δὲ μάτην λαλεῖ.”

15  τοιαῦτα ἔπασχε, τοιαῦτα ἔλεγεν, ἐπιζητοῦσα τὸ ἔρωτος ὄνομα. Δόρκων δὲ ὁ βουκόλος ὁ τὸν Δάφνιν ἐκ τοῦ σιροῦ καὶ τὸν τράγον ἀνιμησάμενος, ἀρτιγένειος μειρακίσκος καὶ εἰδὼς ἔρωτος καὶ τοὔνομα καὶ τὰ ἔργα, εὐϑὺς μὲν ἀπ᾽ ἐκείνης τῆς ἡμέρας ἐρωτικῶς τῆς Χλόης διετέϑη, πλειόνων δὲ διαγενομένων μᾶλλον τὴν ψυχὴν ἐξεπυρσεύϑη καὶ τοῦ Δάφνιδος ὡς παιδὸς καταφρονήσας ἔγνω κατεργάσασθαι δώροις ἢ βίᾳ. 2 τὸ μὲν δὴ πρῶτον δῶρα αὐτοῖς ἐκόμισε τῷ μὲν σύριγγα βουκολικήν, καλάμους ἐννέα χαλκῷ δεδεμένους ἀντὶ κηροῦ, τῇ δὲ νεβρίδα βακχικήν, καὶ αὐτῇ τὸ χρῶμα ἦν ὥσπερ γεγραμμένον χρώμασιν. 3 ἐντεῦϑεν δὲ φίλος νομιζόμενος τοῦ μὲν Δάφνιδος ἠμέλει κατ᾽ ὀλίγον, τῇ Χλόῃ δὲ ἀνὰ πᾶσαν ἡμέραν ἐπέφερεν ἢ τυρὸν ἁπαλὸν ἢ στέφανον ἀνϑηρὸν ἢ μῆλον ὡραῖον· ἐκόμισε δέ ποτε αὐτῇ καὶ μόσχον ἀρτιγέννητον καὶ κισσύβιον διάχρυσον καὶ ὀρνίϑων ὀρείων νεοττούς. ἡ δὲ ἄπειρος οὖσα τέχνης ἐραστοῦ λαμβάνουσα μὲν τὰ δῶρα ἔχαιρε, μᾶλλον δὲ ἔχαιρεν ὅτι Δάφνιδι εἶχεν αὐτὴ χαρίζεσθαι.

4  καὶ (ἔδει γὰρ ἤδη καὶ Δάφνιν γνῶναι τὰ ἔρωτος ἔργα) γίνεταί ποτε τῷ Δόρκωνι πρὸς αὐτὸν ὑπὲρ κάλλους ἔρις, καὶ ἐδίκαζε μὲν Χλόη, ἔκειτο δὲ ἄϑλον τῷ νικήσαντι φιλῆσαι Χλόην. Δόρκων δὲ πρότερος ὧδε ἔλεγεν.

16  “ἐγώ, παρϑένε, μείζων εἰμὶ Δάφνιδος, καὶ ἐγὼ μὲν βουκόλος, ὁ δὲ αἰπόλος· τοσοῦτον οὖν ἐγὼ κρείττων ὅσον αἰγῶν βόες· καὶ λευκός εἶμι ὡς γάλα καὶ πυρρὸς ὡς ϑέρος μέλλον ἀμᾶσϑαι, καί με ἔϑρεψε μήτηρ, οὐ ϑηρίον. 2 οὗτος δέ ἐστι μικρὸς καὶ ἀγένειος ὡς γυνὴ καὶ μέλας ὡς λύκος· νέμει δὲ τράγους, ὀδωδὼς ἀπ᾽ αὐτῶν δεινόν, καὶ ἔστι πένης ὡς μηδὲ κύνα τρέφειν. εἰ δ᾽ ὡς λέγουσι καὶ αἷξ αὐτῷ γάλα δέδωκεν, οὐδὲν ἐρίφων διαφέρει.” 3 ταῦτα καὶ τοιαῦτα ὁ Δόρκων, καὶ μετὰ ταῦτα ὁ Δάφνις· “ἐμὲ αἷξ ἀνέϑρεψεν ὥσπερ τὸν Δία, νέμω δὲ τράγους τῶν τούτου βοῶν μείζονας, ὄζω δὲ οὐδὲν ἀπ᾽ αὐτῶν, ὅτι μηδὲ ὁ Πάν, καίτοιγε ὢν τὸ πλέον τράγος· 4 ἀρκεῖ δέ μοι τυρὸς καὶ ἄρτος ὀβελίας καὶ οἶνος λευκός, ὅσα ἀγροίκων πλουσίων κτήματα. ἀγένειός εἰμι, καὶ γὰρ ὁ Διόνυσος· μέλας, καὶ γὰρ ὁ ὑάκινϑος· ἀλλὰ κρείττων καὶ ὁ Διόνυσος Σατύρων καὶ ὁ ὑάκινϑος κρίνων. 5 οὗτος δὲ καὶ πυρρὸς ὡς ἀλώπηξ καὶ προγένειος ὡς τράγος καὶ λευκὸς ὡς ἐξ ἄστεος γυνή. κἂν δέῃ σε φιλεῖν, ἐμοῦ μὲν φιλήσεις τὸ στόμα, τούτου δὲ τὰς ἐπὶ τοῦ γενείου τρίχας. μέμνησο δέ, ὦ παρϑένε, ὅτι σὲ ποίμνιον ἔϑρεψεν, ἀλλ᾽ εἶ καλή.”

17  οὐκέϑ᾽ ἡ Χλόη περιέμεινεν, ἀλλὰ τὰ μὲν ἡσϑεῖσα τῷ ἐγκωμίῳ, τὰ δὲ πάλαι ποϑοῦσα φιλῆσαι Δάφνιν, ἀναπηδήσασα αὐτὸν ἐφίλησεν, ἀδίδακτον μὲν καὶ ἄτεχνον, πάνυ δὲ ψυχὴν ϑερμᾶναι δυνάμενον.

2  Δόρκων μὲν οὖν ἀλγήσας ἀπέδραμε ζητῶν ἄλλην ὁδὸν ἔρωτος, Δάφνις δὲ ὥσπερ οὐ φιληϑεὶς ἀλλὰ δηχϑεὶς σκυϑρωπός τις εὐθὺς ἦν καὶ πολλάκις ἐψύχετο καὶ τὴν καρδίαν παλλομένην οὐ κατεῖχε καὶ βλέπειν μὲν ἤϑελε τὴν Χλόην, βλέπων δὲ ἐρυϑήματι ἐπίμπλατο. 3 τότε πρῶτον καὶ τὴν κόμην αὐτῆς ἐθαύμασεν ὅτι ξανϑὴ καὶ τοὺς ὀφϑαλμοὺς ὅτι μεγάλοι καϑάπερ βοὸς καὶ τὸ πρόσωπον ὅτι λευκότερον ἀληϑῶς καὶ τοῦ τῶν αἰγῶν γάλακτος, ὥσπερ τότε πρῶτον ὀφθαλμοὺς κτησάμενος, τὸν δὲ πρότερον χρόνον πεπηρωμένος. 4 οὔτε οὖν τροφὴν προσεφέρετο πλὴν ὅσον ἀπογεύσασϑαι καὶ ποτὸν εἴ ποτε ἐβιάσϑη μέχρι τοῦ διαβρέξαι τὸ στόμα προσεφέρετο. σιωπηλὸς ἦν ὁ πρότερον τῶν ἀκρίδων λαλίστερος, ἀργὸς ὁ περιττότερα τῶν αἰγῶν κινούμενος. ἠμέλητο καὶ ἡ ἀγέλη, ἔρριπτο καὶ ἡ σῦριγξ, χλωρότερον τὸ πρόσωπον ἦν πόας ϑερινῆς. εἰς μόνην Χλόην ἐγίγνετο λάλος, καὶ

18  εἴ ποτε μόνος ἀπ᾿ αὐτῆς ἐγένετο τοιαῦτα πρὸς αὑτὸν ἀπελήρει· “τί ποτέ με τὸ Χλόης ἐργάζεται φίλημα; χείλη μὲν ῥόδων ἁπαλώτερα καὶ στόμα κηρίων γλυκύτερον, τὸ δὲ φίλημα κέντρου μελίττης πικρότερον. πολλάκις ἐφίλησα ἐρίφους, πολλάκις ἐφίλησα σκύλακας ἀρτιγεννήτους καὶ τὸν μόσχον ὃν ὁ Δόρκων ἐχαρίσατο· ἀλλὰ τοῦτο φίλημα καινόν. ἐκπηδᾷ μου τὸ πνεῦμα, ἐξάλλεται ἡ καρδία, τήκεται ἡ ψυχή, καὶ ὅμως πάλιν φιλῆσαι ϑέλω. 2 ὦ νίκης κακῆς, ὢ νόσου καινῆς, ἧς οὐδὲ εἰπεῖν οἶδα τὸ ὄνομα. ἄρα φαρμάκων ἐγεύσατο Χλόη μέλλουσά με φιλεῖν; πῶς οὖν οὐκ ἀπέϑανεν; οἷον ᾷδουσιν αἱ ἀηδόνες, ἡ δὲ ἐμὴ σῦριγξ σιωπᾷ· οἷον σκιρτῶσιν οἱ ἔριφοι, κἀγὼ κάϑημαι· οἷον ἀκμάζει τὰ ἄνϑη, κἀγὼ στεφάνους οὐ πλέκω, ἀλλὰ τὰ μὲν ἴα καὶ ὁ ὑάκινϑος ἀνϑεῖ, Δάφνις δὲ μαραίνεται. ἆρά μου καὶ Δόρκων εὐμορφότερος ὀφϑήσεται;”

19  τοιαῦτα ὁ βέλτιστος Δάφνις ἔπασχε καὶ ἔλεγεν, οἷα πρῶτον γευόμενος τῶν ἔρωτος καὶ ἔργων καὶ λόνων. ὁ δὲ Δόρκων ὁ βουκόλος ὁ τῆς Χλόης ἐραστὴς φυλάξας τὸν Δρύαντα φυτὸν κατορύττοντα πλησίον κλήματος πρόσεισιν αὐτῷ μετὰ τυρίσκων τινῶν γεννικῶν καὶ τοὺς μὲν δῶρον εἶναι δίδωσι, πάλαι φίλος ὢν ἡνίκα αὐτὸς ἔνεμεν, ἐντεῦϑεν δὲ ἀρξάμενος ἐνέβαλε 2 λόγον περὶ τοῦ τῆς Χλόης γάμου, καὶ εἰ λαμβάνοι γυναῖκα δῶρα πολλὰ καὶ μεγάλα ὡς βουκόλος ἐπηγγέλλετο, ζεῦγος βοῶν ἀροτήρων, σμήνη τέτταρα μελιττῶν, φυτὰ μηλεῶν πεντήκοντα, δέρμα ταύρου τεμεῖν ὑποδήματα, μόσχον ἀνὰ πᾶν ἔτος μηκέτι γάλακτος δεόμενον· 3 ὥστε μικροῦ δεῖν ὁ Δρύας ϑελχϑεὶς τοῖς δώροις ἐπένευσε τὸν γάμον. ἐννοήσας δὲ ὡς κρείττονος ἡ παρϑένος ἀξία νυμφίου καὶ δείσας μὴ φωραϑείς ποτε κακοῖς ἀνηκέστοις περιπέσοι, τόν τε γάμον ἀνένευσε καὶ συγγνώμην ἔχειν ᾐτήσατο καὶ τὰ ὀνομασϑέντα δῶρα παρῃτήσατο.

20  δευτέρας δὴ διαμαρτὼν ὁ Δόρκων ἐλπίδος καὶ μάτην τυροὺς ἀγαϑοὺς ἀπολέσας ἔγνω διὰ χειρῶν ἐπιϑέσϑαι τῇ Χλόῃ μόνῃ γενομένῃ, καὶ παραφυλάξας ὅτι παρ᾽ ἡμέραν ἐπὶ ποτὸν ἄγουσι τὰς ἀγέλας ποτὲ μὲν ὁ Δάφνις, ποτὲ δὲ ἡ παῖς, ἐπιτεχνᾶται τέχνην ποιμένι πρέπουσαν. 2 λύκου δέρμα μεγάλου λαβὼν ὃν ταῦρός ποτε πρὸ τῶν βοῶν μαχόμενος τοῖς κέρασι διέφϑειρε, περιέτεινε τῷ σώματι ποδῆρες κατανωτισάμενος ὡς τούς τε προσϑίους πόδας ἐφηπλῶσθαι ταῖς χερσὶ καὶ τοὺς κατόπιν τοῖς σκέλεσιν ἄχρι πτέρνης καὶ τοῦ στόματος τὸ χάσμα σκέπειν τὴν κεφαλὴν ὥσπερ ἀνδρὸς ὁπλίτου κράνος. 3 ἐκϑηριώσας δὲ αὑτὸν ὡς ἔνι μάλιστα, παραγίνεται πρὸς τὴν πηγὴν ἧς ἔπινον αἱ αἶγες καὶ τὰ πρόβατα μετὰ τὴν νομήν. ἐν κοίλῃ δὲ πάνυ γῇ ἦν ἡ πηγή, καὶ περὶ αὐτὴν πᾶς ὁ τόπος ἀκάνϑαις καὶ βάτοις καὶ ἀρκεύϑῳ ταπεινῇ καὶ σκολύμοις ἠγρίωτο· ῥᾳδίως ἂν ἐκεῖ καὶ λύκος ἀληϑινὸς ἔλαϑε λοχῶν. 4 ἐνταῦϑα κρύψας ἑαυτὸν ἐπετήρει τοῦ ποτοῦ τὴν ὥραν ὁ Δόρκων καὶ πολλὴν εἶχεν ἐλπίδα τῷ σχήματι φοβήσας λαβεῖν ταῖς χερσὶ

21  τὴν Χλόην. χρόνος ὀλίγος διαγίνεται καὶ Χλόη κατήλαυνε τὰς ἀγέλας εἰς τὴν πηγὴν καταλιποῦσα τὸν Δάφνιν φυλλάδα χλωρὰν κόπτοντα τοῖς ἐρί2 φοις τροφὴν μετὰ τὴν νομήν, καὶ οἱ κύνες οἱ τῶν προβάτων ἐπὶ φυλακῇ καὶ τῶν αἰγῶν ἑπόμενοι, οἵα δὴ κυνῶν ἐν ῥινηλασίαις περιεργία, κινούμενον τὸν Δόρκωνα πρὸς τὴν ἐπίϑεσιν τῆς κόρης φωράσαντες πικρὸν μάλα ὑλακτήσαντες ὥρμησαν ὡς ἐπὶ λύκον καὶ περισχόντες πρὶν ὅλως ἀναστῆναι δι᾿ ἔκπληξιν ἔδακνον κατὰ κράτος. 3 τέως μὲν οὖν τὸν ἔλεγχον αἰδούμενος καὶ ὑπὸ τοῦ δέρματος ἐπισκέποντος φρουρούμενος ἔκειτο σιωπῶν ἐν τῇ λόχμῃ· ἐπεὶ δὲ ἥ τε Χλόη πρὸς τὴν πρώτην ϑέαν διαταραχϑεῖσα τὸν Δάφνιν ἐκάλει βοηϑὸν οἵ τε κύνες περισπῶντες τὸ δέρμα τοῦ σώματος ἥπτοντο αὐτοῦ, μέγα οἰμώξας ἱκέτευε βοηϑεῖν τὴν κόρην καὶ τὸν Δάφνιν ἤδη παρόντα. 4 τοὺς μὲν δὴ κύνας ἀνακλήσει συνήϑει ταχέως ἡμέρωσαν, τὸν δὲ Δόρκωνα κατά τε μηρῶν καὶ ὥμων δεδηγμένον ἀγαγόντες ἐπὶ τὴν πηγὴν ἀπένιψαν τὰ δήγματα καὶ διαμασησάμενοι φλοιὸν χλωρὸν πτελέας 5 ἐπέπασαν, ὑπό τε ἀπειρίας ἐρωτικῶν τολμημάτων ποιμενιεὴν παιδιὰν νομίζοντες τὴν ἐπιβολὴν τοῦ δέρματος οὐδὲν ὀργισϑέντες ἀλλὰ καὶ παραμυ-
22  ϑησάμενοι καὶ μέχρι τινὸς χειραγωγήσαντες ἀπέπεμψαν. καὶ ὁ μὲν κινδύνου παρὰ τοσοῦτον ἐλϑὼν καὶ σωϑεὶς ἔκ κυνός φασιν οὐ λύκου στόματος ἐϑεράπευε τὸ σῶμα, ὁ δὲ Δάφνις καὶ ἡ Χλόη κάματον πολὺν ἔσχον μέχρι νυκτὸς τὰς αἶγας καὶ τὰς ὄις συλλέγοντες· 2 ὑπὸ γὰρ τοῦ δέρματος πτοηϑεῖσαι καὶ ὑπὸ τῶν κυνῶν ὑλακτησάντων ταραχϑεῖσαι αἱ μὲν εἰς πέτρας ἀνέδραμον, αἱ δὲ μέχρι καὶ τῆς ϑαλάσσης αὐτῆς κατέδραμον. καίτοιγε ἐπεπαίδευντο καὶ φωνῇ πείϑεσϑαι καὶ σύριγγι ϑέλγεσθϑαι καὶ χειρὸς πλαταγῇ συλλέγεσθαι· 3 ἀλλὰ τότε πάντων αὐταῖς ὁ φόβος λήϑην ἐνέβαλε, καὶ μόλις ὥσπερ λαγὼς ἐκ τῶν ἰχνῶν εὑρίσκοντες εἰς τὰς ἐπαύλεις ἤγαγον. ἐκείνης μόνης τῆς νυκτὸς ἐκοιμήϑησαν βαϑὺν ὕπνον καὶ τῆς ἐρωτικῆς λύπῆς φάρμακον τὸν κάματον ἔσχον. 4 αὖϑις δὲ ἡμέρας ἐπελθούσης πάλιν ἔπασχον παραπλήσια· ἔχαιρον ἰδόντες, ἐλυποῦντο ἀπαλλαγέντες· ἤϑελόν τι, ἠγνόουν ὅ τι ϑέλουσι. τοῦτο μόνον ᾔδεσαν, ὅτι τὸν μὲν φίλημα, τὴν δὲ λουτρὸν ἀπώλεσεν.

23  ἐξέκαε δὲ αὐτοὺς καὶ ἡ ὥρα τοῦ ἔτους. ἦρος ἦν ἤδη τέλη καὶ ϑέρους ἀρχὴ καὶ πάντα ἐν ἀκμῇ· δένδρα ἐν καρποῖς, πεδία ἔν ληίοις· ἡδεῖα μὲν τεττίγων ἠχή, γλυκεῖα δὲ ὀπώρας ὀδμή, τερπνὴ δὲ ποιμνίων βληχή. 2 εἴκασεν ἄν τις καὶ τοὺς ποταμοὺς ᾄδειν ἠρέμα ῥέοντας καὶ τοὺς ἀνέμους συρίττειν ταῖς πίτυσιν ἐμπνέοντας καὶ τὰ μῆλα ἐρῶντα πίπτειν χαμαὶ καὶ τὸν ἥλιον φιλόκαλον ὄντα πάντας ἀποδύειν. ὁ μὲν οὖν Δάφνις ϑαλπόμενος τούτοις ἅπασιν εἰς τοὺς ποταμοὺς ἐνέβαινε καὶ ποτὲ μὲν ἐλούετο, ποτὲ δὲ καὶ τῶν ἰχϑύων τοὺς ἐνδινεύοντας ἐϑήρα, πολλάκις δὲ καὶ ἔπινεν ὡς τὸ ἔνδοϑεν καῦμα σβέσων· 3 ἡ δὲ Χλόη μετὰ τὸ ἀμέλξαι τὰς ὄις καὶ τῶν αἰγῶν τὰς πολλὰς ἐπὶ πολὺν μὲν χρόνον κάματον εἶχε πηγνῦσα τὸ γάλα (δειναὶ γὰρ αἱ μυῖαι λυπῆσαι καὶ δακεῖν εἰ μὴ διώκοιντο), τὸ δὲ ἐντεῦϑεν ἀπολουσαμένη τὸ πρόσωπον πέτυος ἐστεφανοῦτο κλάδοις καὶ τῇ νεβρίδι ἐξώννυτο καὶ τὸν γαυλὸν ἀναπλήσασα οἴνου καὶ γάλακτος κοινὸν μετὰ τοῦ Δάφνιδος ποτὸν

24  εἶχε. τῆς δὲ μεσημβρίας ἐπελϑούσης ἐγίνετο ἤδη τῶν ὀφϑαλμῶν ἅλωσις αὐτοῖς· ἡ μὲν γὰρ γυμνὸν ὁρῶσα τὸν Δάφνιν ἐπ᾿ ἀϑροῦν ἐνέπιπτε τὸ κάλλος καὶ ἐτήκετο μηδὲν αὐτοῦ μέρος μέμψασθαι δυναμένη, ὁ δὲ ἰδὼν ἐν νεβρίδι καὶ στεφάνῳ πίτυος ὀρέγουσαν τὸν γαυλὸν μίαν ᾤετο τῶν ἐκ τοῦ ἄντρου Νυμφῶν ὁρᾶν. 2 ὁ μὲν οὖν τὴν πίτυν ἀπὸ τῆς κεφαλῆς ἁρπάζων αὐτὸς ἐστεφαγοῦτο, πρότερον φιλήσας τὸν στέφανον· ἡ δὲ τὴν ἐσθῆτα αὐτοῦ λουομένου καὶ γυμνωθέντος ἐνεδύετο, πρότερον καὶ αὐτὴ φιλήσασα. 3 ἤδη ποτὲ καὶ μήλοις ἀλλήλους ἔβαλον καὶ τὰς κεφαλὰς ἀλλήλων ἐκόσμησαν διακρίναντες τὰς κόμας, καὶ ἡ μὲν εἴκασεν αὐτοῦ τὴν κόμην ὅτι μέλαινα μύρτοις, ὁ δὲ μήλῳ τὸ πρόσωπον αὐτῆς ὅτι λευκὸν καὶ ἐνερευϑὲς ἦν. 4 ἐδίδασκεν αὐτὴν καὶ συρίττειν, καὶ ἀρξαμένης ἐμπνεῖν ἁρπάζων τὴν σύριγγα τοῖς χείλεσιν αὐτὸς τοὺς καλάμους ἐπέτρεχε καὶ ἐδόκει μὲν διδάσκειν ἁμαρτάνουσαν, εὐπρεπῶς δὲ διὰ τῆς σύριγγος Χλόην κατεφίλει.

25  συρίττοντος δὲ αὐτοῦ τὸ μεσημβρινὸν καὶ τῶν ποιμνίων σκιαζομένων ἔλαϑεν ἡ Χλόη κατανυστάξασα. φωράσας τοῦτο ὁ Δάφνις καὶ καταϑέμενος τὴν σύριγγα πᾶσαν αὐτὴν ἔβλεπεν ἀπλήστως οἷα μηδὲν αἰδούμενος καὶ ἅμα ἠρέμα ὑπεφϑέγγετο· 2 “οἷοι καϑεύδουσιν ὀφϑαλμοί, οἷον δὲ ἀποπνεῖ τὸ στόμα. οὐδὲ τὰ μῆλα τοιοῦτον οὐδὲ αἱ ὄχναι. ἀλλὰ φιλῆσαι δέδοικα. δάκνει τὸ φίλημα τὴν καρδίαν καὶ ὥσπερ τὸ νέον μέλι μαίνεσϑαι ποιεῖ. ὀκνῶ δὲ μὴ καὶ φιλήσας αὐτὴν ἀφυπνίσω. 3 ὢ λάλων τεττίγων· οὐκ ἐάσουσιν αὐτὴν καϑεύδειν μέγα ἠχοῦντες. ἀλλὰ καὶ οἱ τράγοι τοῖς κέρασι παίουσι μαχόμενοι· ὢ λύκων ἀλωπέκων δειλοτέρων, οἳ τούτους οὐχ ἥρπασαν.”

26  ἐν τοιούτοις ὄντος αὐτοῦ λόγοις τέττιξ φεύγων χελιδόνα ϑηρᾶσαι ϑέλουσαν κατέπεσεν εἰς τὸν κόλπον τῆς Χλόης, καὶ ἣ χελιδὼν ἑπομένη τὸν μὲν οὐκ ἠδυνήϑη λαβεῖν, ταῖς δὲ πτέρυξιν ἐγγὺς διὰ τὴν δίωξιν γενομένη τῶν παρειῶν αὐτῆς ἥψατο. 2 ἡ δὲ οὐκ εἰδυῖα τὸ πραχϑὲν μέγα βοήσασα τῶν ὕπνων ἐξέϑορεν, ἰδοῦσα δὲ καὶ τὴν χελιδόνα ἔτι πλησίον πετομένην καὶ τὸν Δάφνιν ἐπὶ τῷ δέει γελῶντα τοῦ φόβου μὲν ἐπαύσατο, τοὺς δὲ ὀφϑαλμοὺς ἀπέματτεν ἔτι καϑεύδειν ϑέλοντας, καὶ ὁ τέττιξ ἐκ τῶν κόλπων ἐπἤχησεν ὅμοιον ἱκέτῃ χάριν ὁμολογοῦντι τῆς σωτηρίας. 3 πάλιν οὖν ἡ Χλόη μέγα ἀνεβόησεν, ὁ δὲ Δάφνις ἐγέλασε καὶ προφάσεως λαβόμενος καϑῆκεν αὐτῆς εἰς τὰ στέρνα τὰς χεῖρας καὶ ἐξάγει τὸν βέλτιστον τέττιγα, μηδὲ ἐν τῇ δεξιᾷ σιωπῶντα· ἡ δὲ ἥδετο ἰδοῦσα καὶ ἐφίλησε λαβοῦσα καὶ αὖϑις ἐνέβαλε τῷ κόλπῳ λαλοῦντα.

27  ἔτερψεν αὐτούς ποτε φάττα βουκολικὸν ἐκ τῆς ὕλης φϑεγξαμένη, καὶ τῆς Χλόης ζητούσης μαϑεῖν ὅ τι λέγει διδάσκει αὐτὴν ὁ Δάφνις μυϑολογῶν τὰ ϑρυλούμενα· 2 “ἦν παρϑένος, παρϑένε, οὕτω καλὴ καὶ ἔνεμε βοῦς πολλὰς οὕτως ἐν ὕλῃ. ἦν δὲ ἄρα καὶ ᾠδική, καὶ ἐτέρποντο αἱ βόες αὐτῆς τῇ μουσικῇ, καὶ ἔνεμεν οὔτε καλαύροπος πληγῇ οὔτε κέντρου προσβολῇ, ἀλλὰ καϑίσασα ὑπὸ πίτυν καὶ στεφανωσαμένη πίτυι ᾖδε Πᾶνα καὶ τὴν Πίτυν, καὶ αἱ βόες τῇ φωνῇ παρέμενον. 3 παῖς οὐ μακρὰν γέμων βοῦς, καὶ αὐτὸς καλὸς καὶ ᾠδικὸς ὡς ἡ παρϑένος, φιλονεικήσας πρὸς τὴν μελῳδίαν μείζονα ὡς ἀνήρ, ἡδεῖαν ὡς παῖς φωνὴν ἀντεπεδείξατο καὶ τῶν βοῶν ὀκτὼ τὰς ἀρίστας ἐς τὴν ἰδίαν ἀγέλην ϑέλξας ἀπεβουκόλησεν. 4 ἄχϑεται ἡ παρϑέγος τῇ βλάβῃ τῆς ἀγέλης, τῇ ἥττῃ τῆς ᾠδῆς, καὶ εὔχεται τοῖς ϑεοῖς ὄρνις γενέσθαι πρὶν οἴκαδε ἀφικέσθαι. πείϑονται οἱ ϑεοὶ καὶ ποιοῦσι τήνδε τὴν ὄρνιν, ὄρειον ὧς ἡ παρϑένος, μουσικὴν ὡς ἐκείνη, καὶ ἔτι νὸν ᾄδουσα μηνύει τὴν συμφοράν, ὅτι βοῦς ζητεῖ πεπλανημένας.”

28  τοιάσδε τέρψεις αὐτοῖς τὸ ϑέρος παρεῖχε. μετοπώρου δὲ ἀκμάζοντος καὶ τοῦ βότρυος ἤδη περκάζοντος Πυρραῖοι λῃσταὶ Καρικὴν ἔχοντες ἡμιολίαν ὡς ἂν δοκοῖεν βάρβαροι προσέσχον τοῖς ἀγροῖς καὶ ἐκβάντες σὺν μαχαίραις καὶ ἡμιϑωρακίοις κατέσυρον πάντα τὰ εἰς χεῖρας ἐλϑόντα· οἶνον ἀνϑο. σμίαν, πυρὸν ἄφϑονον, μέλι ἐν κηρίοις. ἤλασάν τινας καὶ βοῦς ἐκ τῆς Δόρκῶνος ἀγέλης. 5 λαμβάνουσι καὶ τὸν Δάφνιν ἀλύοντα περὶ τὴν ϑάλασσαν· ἡ γὰρ Χλόη βραδύτερον ὡς κόρη τὰ πρόβατα ἐξῆγε τοῦ Δρύαντος φόβῳ τῶν ἀγερώχων ποιμένων. ἰδόντες δὲ μειράκιον μέγα καὶ καλὸν καὶ κρεῖττον τῆς ἐξ ἀγρῶν ἁρπαγῆς, μηκέτι μηδὲν μήτε εἰς τὰς αἶγας μήτε εἰς τοὺς ἄλλους ἀγροὺς περιεργασάμενοι κατῆγον αὐτὸν ἐπὶ τὴν ναῦν κλαίοντα καὶ ἠπορημένον καὶ μέγα Χλόην καλοῦντα.

3  καὶ οἱ μὲν ἄρτι τὸ πεῖσμα ἀπολύσαντες καὶ τὰς κώπας ἐμβαλόντες ἀπέπλεον εἰς τὸ πέλαγος, Χλόη δὲ κατήλαυνε τὸ ποίμνιον σύριγγα καινὴν τῷ Δάφνιδι δῶρον κομίζουσα· ἰδοῦσα δὲ τὰς αἶγας τεταραγμένας καὶ ἀκούσασα τοῦ Δάφνιδος ἀεὶ μεῖζον αὐτὴν βοῶντος, προβάτων μὲν ἀμελεῖ καὶ τὴν σύθίγγα ῥίπτει, δρόμῳ δὲ πρὸς τὸν Δόρκωνα παραγίνεται δεησομένη βοηϑεῖν. 29 ὁ δὲ ἔκειτο πληγαῖς νεανικαῖς συγκεκομμένος ὑπὸ τῶν λῃστῶν καὶ ὀλίγον ἐμπνέων αἵματος πολλοῦ χεομένου. ἰδὼν δὲ τὴν Χλόην καὶ ὀλίγον ἐκ τοῦ πρότερον ἔρωτος ἐμπύρευμα λαβὼν “ἐγὼ μέν,” εἶπε “Χλόη, τεϑνήξομαι μετ᾽ ὀλίγον (οἱ γάρ με ἀσεβεῖς λῃσταὶ πρὸ τῶν βοῶν μαχόμενον κατέκοψαν ὡς βοῦν), σὺ δέ μοι καὶ Δάφνιν σῶσον κἀμοὶ τιμώρησον κἀκείνους ἀπόλεσον. 2 ἐπαίδευσα τὰς βοῦς ἤχῳ σύριγγος ἀκολουϑεῖν καὶ διώκειν τὸ μέλος αὐτῆς κἂν νέμωνταί ποι μακράν. ἴϑι δή, λαβοῦσα τὴν σύριγγα ταύτην ἔμπνευσον αὐτῇ μέλος ἐκεῖνο ὃ Δάφνιν μὲν ἐγώ ποτε ἐδιδαξάμην, σὲ δὲ Δάφνις· τὸ δὲ ἐντεῦϑεν τῇ σύριγγι μελήσει καὶ τῶν βοῶν ταῖς ἐκεῖ. 3 χαρίζομαι δέ σοι καὶ τὴν σύριγγα αὐτήν, ᾕ πολλοὺς ἐρίζων καὶ βουκόλους ἐνίκησα καὶ αἰπόλους. σὺ δὲ ἀντὶ τῶνδε καὶ ζῶντα ἔτι φίλησον καὶ ἀποϑανόντα κλαῦσον, κἂν ἴδῃς ἄλλον νέμοντα τὰς βοῦς ἐμοῦ μνημόνευσον.”

30  Δόρκων μὲν τοσαῦτα εἰπὼν καὶ φίλημα φιλήσας ὕστατον ἀφῆκεν ἅμα τῷ φιλήματι καὶ τῇ φωνῇ τὴν ψυχήν· ἡ δὲ Χλόη λαβοῦσα τὴν σύριγγα καὶ ἐνθεῖσα τοῖς χείλεσιν ἐσύριζε μέγιστον ὡς ἐδύνατο, καὶ αἱ βόες ἀκούουσι καὶ τὸ μέλος γνωρίζουσι καὶ ὁρμῇ μιᾷ μυκησάμεναι πηδῶσιν εἷς τὴν ϑάλασσαν. 2 βιαίου δὲ πηδήματος εἰς ἕνα τοῖχον τῆς νεὼς γενομένου καὶ ἐκ τῆς ἐμπτώσεως τῶν βοῶν κοίλης τῆς ϑαλάσσης διαστάσης στρέφεται μὲν ἡ ναῦς καὶ τοῦ κλύδωνος συνιόντος ἀπόλλυται, οἱ δὲ ἐκπίπτουσιν οὐχ ὁμοίαν ἔχοντες ἐλπίδα σωτηρίας· 3 οἱ μὲν γὰρ λῃσταὶ τὰς μαχαίρας παρήρτηντο καὶ τὰ ἡμιϑωράκια λεπιδωτὰ ἐνεδέδυντο καὶ κνημῖδας εἰς μέσην κνήμην ὑπεδέδεντο, ὁ δὲ Δάφνις ἀνυπόδετος ἦν ὡς ἔν πεδίῳ νέμων καὶ ἡμίγυμνος ὡς ἔτι τῆς ὥρας οὔσης καυματώδους. 4 ἐκείνους μὲν οὖν ἐπ᾽ ὀλίγον νηξαμένους τὰ ὅπλα κατήνεγκεν εἰς βυϑόν, ὃ δὲ Δάφνις τὴν μὲν ἐσθῆτα ῥᾳδίως ἀπεδύσατο, περὶ δὲ τὴν νῆξιν ἔκαμνεν οἷα πρότερον νηχόμενος ἐν ποταμοῖς μόνοις· 5 ὕστερον δὲ παρὰ τῆς ἀνάγκης τὸ πρακτέον διδαχϑεὶς εἰς μέσας ὥρμησε τὰς βοῦς καὶ δύο βοῶν δύο κεράτων ταῖς δύο χερσὶ λαβόμενος ἐκομίζετο μέσος ἀλύπως καὶ ἀπόνως ὥσπερ ἐλαύνων ἅμαξαν. 6 νήχεται δὲ ἄρα βοῦς ὅσον οὐδὲ ἄνϑρωπος. μόνων λείπεται τῶν ἐνύδρων ὀρνίϑων καὶ αὐτῶν ἰχϑύων· οὐδ᾽ ἂν ἀπόλοιτο βοῦς νηχόμενος εἰ μὴ τῶν χηλῶν οἱ ὄνυχες περιπέσοιεν διάβροχοι γενόμενοι. μαρτυροῦσι τῷ λόγῳ μέχρι νῦν πολλοὶ τόποι τῆς ϑαλάσσης βοὸς πόροι λεγόμενοι.

31  ἐκσῴζεται μὲν δὴ τοῦτον τὸν τρόπον ὁ Δάφνις, δύο κινδύνους παρ᾽ ἐλπίδα πᾶσαν διαφυγών, λῃστηρίου καὶ ναυαγίου· ἐξελϑὼν δὲ καὶ τὴν Χλόην ἐπὶ τῆς γῆς γελῶσαν ἅμα καὶ δακρύουσαν εὑρὼν ἐμπίπτει τε αὐτῆς τοῖς κόλποις καὶ ἐπυνθάνετο τί βουλομένη συρίσειεν. 2 ἡ δὲ αὐτῷ διηγεῖται πάντα· τὸν δρόμον τὸν ἐπὶ τὸν Δόρκωνα, τὸ παίδευμα τὸ τῶν βοῶν, πῶς κελευσϑείη συρίσαι, καὶ ὅτι τέϑνηκε Δόρκων. μόνον αἰδεσϑεῖσα τὸ φίλημα οὐκ εἶπεν.

3  ἔδοξε δὴ τιμῆσαι τὸν εὐεργέτην, καὶ ἐλϑόντες μετὰ τῶν προσηκόντων Δόρκωνα ϑάπτουσι τὸν ἄϑλιον. γῆν μὲν οὖν πολλὴν ἐπέϑεσαν, φυτὰ δὲ ἥμερα πολλὰ ἐφύτευσαν καὶ ἐξήρτησαν αὐτῷ τῶν ἔργων ἀπαρχάς· ἀλλὰ καὶ γάλα κατέσπεισαν καὶ βότρυς κατέϑλιψαν καὶ σύριγγας πολλὰς κατέκλασαν. 4 ἠκούσϑη καὶ τῶν βοῶν ἐλεεινὰ μυκήματα καὶ δρόμοι τινὲς ὥφϑησαν ἅμα τοῖς μυκήμασιν ἄτακτοι, καὶ ὡς ἐν ποιμέσιν εἰκάζετο καὶ αἰπόλοις ταῦτα ϑρῆνος ἦν τῶν βοῶν ἐπὶ βουκόλῳ τετελευτηκότι.

32  μετὰ δὲ τὸν Δόρκωνος τάφον λούει τὸν Δάφνιν ἡ Χλόη πρὸς τὰς Νύμφας ἀγαγοῦσα, εἰς τὸ ἄντρον εἰσαγαγοῦσα, καὶ αὐτὴ τότε πρῶτον Δάφνιδος ὁρῶντος ἐλούσατο τὸ σῶμα, λευκὸν καὶ καϑαρὸν ὑπὸ κάλλους καὶ οὐδὲν λουτρῶν ἐς κάλλος δεόμενον· 2 καὶ ἄνϑη δὲ συλλέξαντες ὅσα ἄνϑη τῆς ὥρας ἐκείνης ἐστεφάνωσαν τὰ ἀγάλματα καὶ τὴν τοῦ Δόρκωνος σύριγγα τῆς πέτρας ἐξήρτησαν ἀνάϑημα, καὶ μετὰ τοῦτο ἐλθόντες ἐπεσκόπουν τὰς αἶγας καὶ τὰ πρόβατα. 3 τὰ δὲ πάντα κατέκειτο μήτε νεμόμενα μήτε βληχώμενα ἀλλ᾽ οἶμαι τὸν Δάφνιν καὶ τὴν Χλόην ἀφανεῖς ὄντας ποϑοῦντα. ἐπεὶ γοῦν ὀφϑέντες καὶ ἐβόησαν τὸ σύνηϑες καὶ ἐσύρισαν, τὰ μὲν πρόβατα ἀναστάντα ἐνέμετο, αἱ δὲ αἶγες ἐσκίρτων φριμασσόμεναι καϑάπερ ἡδόμεναι σωτηρίᾳ συνήϑους αἰπόλου. 4 οὐ μὴν ὁ Δάφνις χαίρειν ἔπειϑε τὴν ψυχήν, ἰδὼν τὴν Χλόην γυμνὴν καὶ τὸ πρότερον λανϑάνον κάλλος ἐκκεκαλυμμένον. ἤλγει τὴν καρδίαν ὡς ἐσθιομένην ὑπὸ φαρμάκων, καὶ αὐτῷ τὸ πνεῦμα ποτὲ μὲν λάβρον ἐξέπνει καϑάπερ τινὸς διώκοντος αὐτόν, ποτὲ δὲ ἐπέλειπε καϑάπερ ἐκδαπανηϑὲν ἐν ταῖς προτέραις ἐπιδρομαῖς· ἐδόκει τὸ λουτρὸν εἶναι τῆς ϑαλάσσης φοβερώτερον· ἐνόμιζε τὴν ψυχὴν ἔτι παρὰ τοῖς λῃσταῖς μένειν, οἷα νέος καὶ ἄγροικος καὶ ἔτι ἀγνοῶν τὸ Ἔρωτος λῃστήριον.