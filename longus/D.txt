ΛΟΓΟΣ ΤΕΤΑ͂ΡΤΟΣ

1  ἥκων δέ τις ἐκ τῆς Μιτυλήνης ὁμόδουλος τοῦ Λάμωνος ἤγγειλεν ὅτι ὀλίγον πρὸ τοῦ τρυγητοῦ ὁ δεσπότης ἀφίξεται, μαϑησόμενος μή τι τοὺς ἀγροὺς ὁ τῶν Μηϑυμναίων ἐπίπλους ἐλυμήνατο. 2 ἤδη οὖν τοῦ ϑέρους ἀπιόντος καὶ τοῦ μετοπώρου προσιόντος παρεσκεύαζεν αὐτῷ τὴν καταγωγὴν ὁ Λάμων εἰς πᾶσαν ϑέας ἡδονήν· 3 πηγὰς ἐξεκάϑαιρεν ὡς τὸ ὕδωρ χαϑαρὸν ἔχοιεν, τὴν κόπρον ἐξεφόρει τῆς αὐλῆς ὡς ἀπόζουσα μὴ διοχλοίη, τὸν παράδεισον ἐϑεράπευεν ὡς ὀφϑείη καλός.

2  ἦν δὲ ὁ παράδεισος πάγκαλόν τι χρῆμα καὶ κατὰ τοὺς βασιλικούς. ἐκτέτατο μὲν εἷς σταδίου μῆκος, ἔκειτο δὲ ἐν χώρῳ μετεώρῳ, τὸ εὖρος ἔχων πλέϑρων τεσσάρων· εἴκασεν ἄν τις αὐτὸν πεδίῳ μακρῷ. 2 εἶχε δὲ πάντα δένδρα, μηλέας, μυρρίνας, ὄχνας καὶ ῥοιὰς καὶ συκᾶς καὶ ἐλαίας· ἑτέρωϑι ἄμπελον ὑψηλήν, καὶ ἐπέκειτο ταῖς μηλέαις καὶ ταῖς ὄχναις περκάζουσα, καϑάπερ αὐταῖς περὶ τοῦ καρποῦ προσερίζουσα. 3 τοσαῦτα ἥμερα. ἦσαν δὲ καὶ κυπάριττοι καὶ δάφναι καὶ πλάτανοι καὶ πίτυς· ταύταις πάσαις ἀντὶ τῆς ἀμπέλου κιττὸς ἐπέκειτο, καὶ ὁ κόρυμβος αὐτοῦ μέγας ὢν καὶ μελαινόμενος βότρυν ἐμιμεῖτο. 4 ἔνδον ἦν τὰ καρποφόρα φυτὰ καϑάπερ φρουρούμενα· ἔξωϑεν περιειστήκει τὰ ἄκαρπα καϑάπερ ϑριγγὸς χειροποίητος, καὶ ταῦτα μέντοι λεπτῆς αἱμασιᾶς περιέϑει περίβολος. 5 τέτμητο καὶ διακέκριτο πάντα, καὶ στέλεχος στελέχους ἀφειστήκει· ἐν μετεώρῳ δὲ οἱ κλάδοι συνέπιπτον ἀλλήλοις καὶ ἐπήλλαττον τὰς κόμας. ἐδόκει μέντοι καὶ ἡ τούτων φύσις εἶναι τέχνης. 6 ἦσαν καὶ ἀνϑῶν πρασιαί, ὧν τὰ μὲν ἔφερεν ἡ γῆ, τὰ δὲ ἐποίει τέχνη· ῥοδωνιαὶ καὶ ὑάκινϑοι καὶ κρίνα χειρὸς ἔργα, ἰωνιὰς καὶ ναρκίσσους καὶ ἀναγαλλίδας ἔφερεν ἡ γῆ. σκιά τε ἦν ϑέρους καὶ ἦρος ἄνϑη καὶ μετοπώρου τρύγη καὶ κατὰ πᾶσαν ὥραν ὀπώρα. 3 ἐντεῦϑεν εὔοπτον μὲν ἦν τὸ πεδίον, καὶ ἦν ὁρᾶν τοὺς νέμοντας, εὔοπτος δὲ ἡ ϑάλασσα, καὶ ἑωρῶντο οἱ παραπλέοντες· ὥστε καὶ ταῦτα μέρος ἐγίνετο τῆς ἐν τῷ παραδείσῳ τρυφῆς. ἵνα τοῦ παραδείσου τὸ μεσαίτατον ἐπὶ μῆκος καὶ εὖρος ἦν, νεὼς Διονύσου καὶ βωμὸς ἦν. περιεῖχε τὸν μὲν βωμὸν κιττός, τὸν νεὼν δὲ κλήματα. 2 εἶχε δὲ καὶ ἔνδοϑεν ὁ νεὼς Διονυσιακὰς γραφάς· Σεμέλην τίκτουσαν, Ἀριάδνην καϑεύδουσαν, Λυκοῦργον δεδεμένον, Πενϑέα διαιρούμενον. ἦσαν καὶ Ἰνδοὶ νικώμενοι καὶ Τυρρηνοὶ μεταμορφούμενοι· πανταχοῦ Σάτυροι πατοῦντες, πανταχοῦ Βάκχαι χορεύουσαι. οὐδὲ ὁ Πὰν ἡμέλητο, ἐκαϑέζετο δὲ καὶ αὐτὸς συρίζων ἐπὶ πέτρας ὅμοιον ἐνδιδόντι κοινὸν μέλος καὶ τοῖς πατοῦσι καὶ ταῖς χορευούσαις.

4  τοιοῦτον ὄντα τὸν παράδεισον ὁ Λάμων ἐϑεράπευε, τὰ ξηρὰ ἀποτέμνων, τὰ κλήματα ἀναλαμβάνων. τὸν Διόνυσον ἐστεφάνωσε, τοῖς ἄνϑεσιν ὕδωρ ἐπωχέτευσεν ἔκ πηγῆς τινὸς ἣν εὗρεν ἐς τὰ ἄνϑη Δάφνις· ἐσχόλαζε μὲν τοῖς ἄνϑεσιν ἡ πηγή, Δάφνιδος δὲ ὅμως ἐκαλεῖτο πηγή. 2 παρεκελεύετο δὲ καὶ τῷ Δάφνιδι ὀ Λάμων πιαίνειν τὰς αἶγας ὡς δυνατὸν μάλιστα, πάντως που κἀκείνας λέγων ὄψεσϑαι τὸν δεσπότην ἀφικόμενον διὰ μακροῦ. 3 ὁ δὲ ἐθάρρει μὲν ὡς ἐπαινεϑησόμενος ἐπ᾽ αὐταῖς (διπλασίονάς τε γὰρ ὧν ἔλαβεν ἐποίησε, καὶ λύκος οὐδὲ μίαν ἥρπασε, καὶ ἦσαν πιότεραι τῶν ὀίων), βουλόμενος δὲ προϑυμότερον αὐτὸν γενέσϑαι πρὸς τὸν γάμον πᾶσαν ϑεραπείαν καὶ προϑυμίαν προσέφερεν, ἄγων τε αὐτὰς πάνυ ἕωϑεν καὶ ἀπάγων τὸ δειλινόν. 4 δὶς ἡγεῖτο ἐπὶ ποτόν, ἀνεζήτει τὰ εὐνομώτατα τῶν χωρίων· ἐμέλησεν αὐτῷ καὶ σκαφίδων καινῶν καὶ γαυλῶν πολλῶν καὶ ταρσῶν μειζόνων. τοσαύτη δὲ ἦν κηδεμονία ὥστε καὶ τὰ κέρατα ἤλειφε καὶ τὰς τρίχας ἐϑεράπευε· Πανὸς ἄν τις ἱερὰν ἀγέλην ἔδοξεν ὁρᾶν. 5 ἐκοινώνει δὲ παντὸς εἰς αὐτὰς καμάτου καὶ ἡ Χλόη καὶ τῆς ποίμνης παραμελοῦσα τὸ πλέον ἐκείναις ἐσχόλαζεν, ὥστε ἐνόμιζεν ὁ Δάφνις δι᾽ ἐκείνην αὐτὰς φαίνεσϑαι καλάς.

ἐν τούτοις οὖσιν αὐτοῖς δεύτερος ἄγγελος ἐλϑὼν ἐξ ἄστεος ἐκέλευεν ἀποτρυγᾶν τὰς ἀμπέλους ὅτι τάχιστα, καὶ αὐτὸς ἔφη παραμενεῖν ἔστ᾽ ἂν τοὺς βότρυς ποιήσωσι γλεῦκος, εἶτα οὕτω κατελϑὼν εἰς τὴν πόλιν ἄξειν τὸν δεσπότην πεπαυμένης ἤδη τῆς μετοπωρινῆς τρύγης. 2 τοῦτόν τε οὖν τὸν Εὔδρομον (οὕτω γὰρ ἐκαλεῖτο) ἐδεξιοῦντο πᾶσαν δεξίωσιν καὶ ἅμα τὰς ἀμπέλους ἀπετρύγων, τοὺς βότρυς ἐς τὰς ληνοὺς κομίζοντες, τὸ γλεῦκος εἰς τοὺς πίϑους φέροντες, τῶν βοτρύων τοὺς ἡβῶντας ἐπὶ κλημάτων ἀφαιθοῦντες, ὡς εἴη καὶ τοῖς ἐκ τῆς πόλεως ἐλϑοῦσιν ἐν εἰκόνι καὶ ἡδονῇ γενέσϑαι τρυγητοῦ. 6 μέλλοντος δὲ ἤδη σοβεῖν ἐς ἄστυ τοῦ Εὐδρόμου, καὶ ἄλλα μὲν οὐκ ὀλίγα αὐτῷ Δάφνις ἔδωκεν, ἔδωκε δὲ καὶ ὅσα ἀπὸ αἰπολίου δῶρα, τυροὺς εὐπαγεῖς, ἔριφον ὀψίγονον, δέρμα αἰγὸς λευκὸν καὶ λάσιον, ὡς ἔχοι χειμῶνος ἐπιβάλλεσϑαι τρέχων. 2 ὁ δὲ ἥδετο καὶ ἐφίλει τὸν Δάφνιν καὶ ἀγαϑόν τι ἐρεῖν περὶ αὐτοῦ πρὸς τὸν δεσπότην ἐπηγγέλλετο.

καὶ ὁ μὲν ἀπήει φίλα φρονῶν, ὁ δὲ Δάφνις ἀγωνιῶν τῇ Χλόῃ συνένεμεν. εἶχε δὲ κἀκείνη πολὺ δέος· μειράκιον γὰρ εἰωϑὸς αἶγας βλέπειν καὶ ὄρος καὶ γεωργοὺς καὶ Χλόην πρῶτον ἔμελλεν ὄψεσϑαι δεσπότην οὗ πρότερον μόνον ἤκουε τὸ ὄνομα. 3 ὑπέρ τε οὖν τοῦ Δάφνιδος ἐφρόντιζεν ὅπως ἐντεύξεται τῷ δεσπότῃ καὶ περὶ τοῦ γάμου τὴν ψυχὴν ἐταράττετο μὴ μάτην ὀνειροπολοῦσιν αὐτόν. συνεχῆ μὲν οὖν τὰ φιλήματα καὶ ὥσπερ συμπεφυκότῶν αἱ περιβολαί, καὶ τὰ φιλήματα δειλὰ ἦν καὶ αἱ περιβολαὶ σκυϑρωπαὶ καϑάπερ ἤδη παρόντα τὸν δεσπότην φοβουμένων ἢ λανϑανόντων. προσγίνεται δέ τις αὐτοῖς καὶ τοιόσδε τάραχος.

7  Λάμπις τις ἦν ἀγέρωχος βουκόλος. οὗτος καὶ αὐτὸς ἐμνᾶτο τὴν Χλόην παρὰ τοῦ Δρύαντος καὶ δῶρα ἤδη πολλὰ ἐδεδώκει σπεύδων τὸν γάμον. 2 αἰσϑόμενος οὖν ὡς εἰ συγχωρηϑείη παρὰ τοῦ δεσπότου Δάφνις αὐτὴν ἄξεται, τέχνην ἐζήτει δι᾽ ἧς τὸν δεσπότην αὐτοῖς ποιήσειε πικρόν, καὶ 80 εἰδὼς πάνυ αὐτὸν τῷ παραδείσῳ τερπόμενον ἔγνω τοῦτον ὅσον οἷός τε ἐστὶ διαφϑεῖραι καὶ ἀποκοσμῆσαι. 3 δένδρα μὲν οὖν τέμνων ἔμελλεν ἁλώσεσϑαι διὰ τὸν κτύπον, ἐπεῖχε δὲ τοῖς ἄνϑεσιν ὥστε διαφϑεῖραι αὐτά. νύκτα δὴ φυλάξας καὶ ὑπερβὰς τὴν αἱμασιὰν τὰ μὲν ἀνώρυξε, τὰ δὲ κατέκλασε, τὰ δὲ κατεπάτησεν ὥσπερ σῦς. 4 καὶ ὁ μὲν λαϑὼν ἀπεληλύϑει, Λάμων δὲ τῆς ἐπιούσης παρελθὼν εἰς τὸν κῆπον ἔμελλεν ὕδωρ αὐτοῖς ἐκ τῆς πηγῆς ἐπάξειν· 5 ἰδὼν δὲ πᾶν τὸ χωρίον δεδῃωμένον καὶ ἔργον οἷον ἐχϑοὸς 5 οὐ λῃστὴς ἐργάσαιτο, κατερρήξατο μὲν εὐϑὺς τὸν χιτωνίσκον, βοῇ δὲ μεγάλῃ ϑεοὺς ἀνεκάλει, ὥστε καὶ ἡ Μυρτάλη τὰ ἐν χερσὶ καταλιποῦσα ἐξέδραμε καὶ ὁ Δάφνις ἐάσας τὰς αἶγας ἀνέδραμε, καὶ ἰδόντες ἐβόων καὶ βοῶντες ἐδάκρυον, καὶ ἦν καινὸν πένϑος ἀνθῶν. 8 ἀλλ᾽ οἱ μὲν φοβούμενοι τὸν δεσπότην ἔκλαον, ἔκλαυσε δ᾽ ἄν τις καὶ ξένος ἐπιστάς· ἀποκεκόσμητο γὰρ ὁ τόπος καὶ ἦν λοιπὸν πᾶσα ἡ γῆ πηλώδης, τῶν δὲ εἴ τι διέφυγε τὴν ὕβοιν ὑπήνϑει καὶ ἔλαμπε καὶ ἦν ἔτι καλὸν καὶ κείμενον. 2 ἐπέκειντο δὲ αὐτοῖς καὶ μέλιτται συνεχὲς καὶ ἄπαυστον βομβοῦσαι καὶ ϑρηνούσαις ὅμοιον. ὁ μὲν γὰρ Λάμων ὑπ᾽ ἐκπλήξεως κἀκεῖνα ἔλεγε· 3 “φεῦ τῆς ῥοδωνιᾶς, ὡς κατακέκλασται· φεῦ τῆς ἰωνιᾶς, ὧς πεπάτηται· φεῦ τῶν ὑακίνϑων καὶ τῶν ναρκίσσων, οὓς ἀνώρυξέ τις πονηρὸς ἄνϑρωπος. ἀφίξεται τὸ ἦρ, τὰ δὲ οὐκ ἀνθήσει· ἔσται τὸ ϑέρος, τὰ δὲ οὐκ ἀκμάσει· μετόπωρον ἄλλο, τὰ δὲ οὐδένα στεφανώσει. 4 οὐδὲ σύ, δέσποτα Διόνυσε, τὰ ἄϑλια ταῦτα ἠλέησας ἄνϑη, οἷς παρῴκεις, ἃ ἔβλεπες, ἀφ᾽ ὧν ἐστεφάνωσά σε πολλάκις; πῶς δείξω νῦν τὸν παράδεισον τῷ δεσπότῃ; τίς ἐκεῖνος ϑεασάμενος ἔσται; κρεμᾷ γέροντα ἄνϑρωπον ἔκ μιᾶς πίτυος ὡς Μαρσύαν, τάχα δὲ καὶ Δάφνιν ὡς τῶν αἰγῶν ταῦτα εἰργασμένων.” 9 δάκρυα ἦν ἐπὶ τούτοις ϑεομότερα, καὶ ἐϑρήνουν οὐ τὰ ἄνϑη λοιπὸν ἀλλὰ τὰ αὑτῶν σώματα. ἐϑρήνει καὶ Χλόη Δάφνιν εἶ κρεμήσεται καὶ ηὔχετο μηκέτι ἐλϑεῖν τὸν δεσπότην αὐτῶν καὶ ἡμέρας διήντλει μοχϑηρὰς ὡς ἤδη Δάφνιν βλέπουσα μαστιγούμενον. 2 καὶ ἤδη νυκτὸς ἀρχομένης ὁ Εὔδρομος αὐτοῖς ἀπήγγελλεν ὅτι ὁ μὲν πρεσβύτερος δεσπότης μεϑ᾽ ἡμέρας ἀφίξεται τρεῖς, ὁ δὲ παῖς αὐτοῦ τῆς ἐπιούσης πρόεισι. 3 σκέψις οὖν ἦν ὑπὲρ τῶν συμβεβηκότων, καὶ κοινωνὸν εἰς τὴν γνώμην τὸν Εὔδρομον παρελάμβανον. ὁ δὲ εὔνους ὢν τῷ Δάφνιδι παρῄνει τὸ συμβὰν ὁμολογῆσαι πρότερον τῷ νέῳ δεσπότῃ καὶ αὐτὸς συμπράξειν ἐπηγγέλλετο τιμώμενος ὡς ὁμογάλακτος. καὶ ἡμέρας γενομένης οὕτως ἐποίησαν. 10 ἧκε μὲν ὁ Ἄστυλος ἐφ᾽ ἵππου καὶ παράσιτος αὐτοῦ, καὶ οὗτος ἐφ᾽ ἵππου, ὁ μὲν ἀρτιγένειος, ὁ δὲ Γνάϑων (τουτὶ γὰρ ἐκαλεῖτο) τὸν πώγωνα ξυρώμενος πάλαι· ὁ δὲ Λάμων ἅμα τῇ Μυρτάλῃ καὶ τῷ Δάφνιδι πρὸ τῶν ποδῶν αὐτοῦ καταπεσὼν ἱκέτευεν οἰκτεῖραι γέροντα ἀτυχῆ καὶ πατρῴας ὀργῆς ἐξαρπάσαι τὸν οὐδὲν ἀδικήσαντα, ἅμα τε αὐτῷ καταλέγει πάντα. 2 οἰκτείρει τὴν ἱκεσίαν ὁ Ἄστυλος καὶ ἐπὶ τὸν παράδεισον ἐλϑὼν καὶ τὴν ἀπώλειαν τῶν ἀνϑῶν ἰδὼν αὐτὸς ἔφη παραιτήσεσθϑαι τὸν πατέρα καὶ κατηγορήσειν τῶν ἵππων ὡς ἐκεῖ δεϑέντες ἐξύβρισαν καὶ τὰ μὲν κατέκλασαν, τὰ δὲ κατεπάτησαν, τὰ δὲ ἀνώρυξαν λυϑέντες. 3 ἐπὶ τούτοις ηὔχοντο μὲν αὐτῷ πάντα τὰ ἀγαϑὰ Λάμων καὶ Μυρτάλη, Δάφνις δὲ δῶρα προσεκόμισεν ἐρίφους, τυρούς, ὄρνιϑας καὶ τὰ ἔκγονα αὐτῶν, βότρυς ἐπὶ κλημάτων, μῆλα ἐπὶ κλάδων. ἦν ἐν τοῖς δώροις καὶ ἀνθοσμίας οἶνος· Λέσβιος δὲ ποϑῆναι κάλλιστος οἶνος.

11  ὁ μὲν δὴ Ἄστυλος ἐπῄνει ταῦτα καὶ περὶ ϑήραν εἶχε λαγωῶν, οἷα πλούσιος νεανίσκος καὶ τρυφῶν ἀεὶ καὶ ἀφιγμένος εἰς τὸν ἀγρὸν εἰς ἀπόλαυσιν ξένης ἡδονῆς· 2 ὁ δὲ Γνάϑων, οἷα μαϑὼν ἐσϑίειν ἄνϑρωπος καὶ πίνειν εἰς μέϑην καὶ λαγνεύειν μετὰ τὴν μέϑην καὶ οὐδὲν ἄλλο ὧν ἢ γνάϑος καὶ γαστὴρ καὶ τὰ ὑπὸ γαστέρα, οὐ παρέργως εἶδε τὸν Δάφνιν τὰ δῶρα κομίσαντα, ἀλλὰ καὶ φύσει παιδεραστὴς ὢν καὶ κάλλος οἷον οὐδὲ ἐπὶ τῆς πόλεως εὑρὼν ἐπιϑέσϑαι διέγνω τῷ Δάφνιδι καὶ πείσειν ᾤετο ῥᾳδίως ὡς αἰπόλον. 3 γνοὺς δὲ ταῦτα, ϑήρας μὲν οὐκ ἐκοινώνει τῷ Ἄστύλῳ, κατιὼν δὲ ἵνα ἔνεμεν ὁ Δάφνις λόγῳ μὲν τῶν αἰγῶν, τὸ δ᾽ ἀληϑὲς Δάφνιδος ἐγίνετο ϑεατής, μαλϑάσσων δὲ αὐτὸν τάς τε αἶγας ἐπῄνει καὶ συρίσαι τὸ αἰπολικὸν ἠξίωσε καὶ ἔφη ταχέως ἐλεύϑερον ϑήσειν τὸ πᾶν δυνάμενος. 12 ὡς δὲ εἶδε χειροήϑη, νύκτωρ λοχήσας ἐκ τῆς νομῆς ἐλαύνοντα τὰς αἶγας πρῶτον μὲν ἐφίλησε προσδραμών, εἶτα ἔπειϑε παρασχεῖν τοιοῦτον οἷον αἱ αἶγες τοῖς τράγοις. 2 τοῦ δὲ βραδέως νοήσαντος καὶ λέγοντος ὡς αἶγας μὲν βαίνειν τράγους καλόν, τράγον δὲ οὐπώποτέ τις εἶδε βαίνοντα τράγον οὐδὲ κριὸν ἀντὶ τῶν ὀίων κριὸν οὐδὲ ἀλεκτρυόνας ἀντὶ τῶν ἀλεκτορίδων τοὺς ἀλεκ3 τρυόνας, οἷός τε ἦν ὁ Γνάϑων βιάζεσθαι τὰς χεῖρας προσφέρων, ὁ δὲ μεϑύοντα ἄνϑρωπον καὶ ἑστῶτα μόλις παρωσάμενος ἔσφηλεν εἰς τὴν γῆν καὶ ὥσπερ σκύλαξ ἀποδραμὼν κείμενον κατέλιπεν, ἀνδρὸς οὐ παιδὸς ἐς χειραγωγίαν δεόμενον, καὶ οὐκέτι προσίετο ὅλως ἀλλὰ ἄλλοτε ἄλλῃ τὰς αἶγας ἔνεμεν, ἐκεῖνον μὲν φεύγων, Χλόην δὲ τηρῶν. 4 οὐδὲ ὁ Γνάϑων δὲ ἔτι περιεἰργάζετο καταμαϑὼν ὡς οὐ μόνον καλὸς ἀλλὰ καὶ ἰσχυρός ἐστιν, ἐπετήρει δὲ καιρὸν διαλεχϑῆναι περὶ αὐτοῦ τῷ Ἀστύλῳ καὶ ἤλπιζε δῶρον αὐτὸν ἕξειν παρὰ τοῦ νεανίσκου πολλὰ καὶ μεγάλα χαρίξζεσϑαι ϑέλοντος.

13  τότε μὲν οὖν οὐκ ἠδυνήϑη· προσήει γὰρ ὁ Διονυσοφάνης ἅμα τῇ Κλεαρίστῃ, καὶ ἦν ϑόρυβος πολὺς κτηνῶν, οἰκετῶν, ἀνδρῶν, γυναικῶν· μετὰ δὲ τοῦτο συνέταττε λόγον καὶ ἐρωτικὸν καὶ μακρόν. 2 ἦν δὲ ὁ Διονυσοφάνης μεσαιπόλιος μὲν ἤδη, μέγας δὲ καὶ καλὸς καὶ μειρακίοις ἁμιλλᾶσϑαι δυνάμενος, ἀλλὰ καὶ πλούσιος ἐν ὀλίγοις καὶ χρηστὸς ὡς οὐδεὶς ἕτερος. 3 οὗτος ἐλϑὼν τῇ πρώτῃ μὲν ἡμέρᾳ ϑεοῖς ἔϑυσεν ὅσοι προεστᾶσιν ἀγροικίας, Δήμητρι καὶ Διονύσῳ καὶ Πανὶ καὶ Νύμφαις, καὶ κοινὸν πᾶσι τοῖς παροῦσιν ἔστησε κρατῆρα· ταῖς δὲ ἄλλαις ἡμέραις ἐπεσκόπει τὰ τοῦ Λάμωνος ἔργα, 4 καὶ ὁρῶν τὰ μὲν πεδία ἐν αὔλακι, τὰς δὲ ἀμπέλους ἐν κλήματι, τὸν δὲ παράδεισον ἐν κάλλει (περὶ γὰρ τῶν ἀνθῶν Ἄστυλος τὴν αἰτίαν ἀνελάμβανεν), ἥδετο περιττῶς καὶ τὸν Λάμωνα ἐπῄνει καὶ ἐλεύϑερον ἀφήσειν ἐπηγγέλλετο. 5 κατῆλϑε μετὰ ταῦτα καὶ εἰς τὸ αἰπόλιον τάς τε αἶγας ὀψόμενος καὶ τὸν νέμοντα. 14 Χλόη μὲν οὖν εἰς τὴν ὕλην ἔφυγεν ὄχλον τοσοῦτον αἰδεσϑεῖσα καὶ φοβηϑεῖσα, ὁ δὲ Δάφνις εἱστήκει δέρμα λάσιον αἰγὸς ἐξωσμένος, πήραν γεορραφῆ κατὰ τῶν ὥμων ἐξηρτημένος, κρατῶν ταῖς χερσὶν ἀμφοτέραις τῇ μὲν ἀρτιπαγεῖς τυρούς, τῇ δὲ ἐρίφους ἔτι γαλαϑηνούς. 2 εἴ ποτε Ἀπόλλων Δαομέδοντι ϑητεύων ἐβουκόλησε, τοιόσδε ἦν οἷος τότε ὥφϑη Δάφνις. αὐτὸς μὲν οὖν εἶπεν οὐδὲν ἀλλ᾽ ἐρυϑήματος πλησϑεὶς ἔνευσε κάτω προτείνας τὰ δῶρα, ὁ δὲ Λάμων “οὗτος” εἶπέ “σοι, δέσποτα, τῶν αἰγῶν αἰπόλος. 3 σὺ μὲν ἐμοὶ πεντήκοντα νέμειν δέδωκας καὶ δύο τράγους, οὗτος δέ σοι πεποίηκεν ἑκατὸν καὶ δέκα τράγους. ὁρᾷς ὡς λιπαραὶ καὶ τὰς τρίχας λάσιαι καὶ τὰ κέρατα ἄϑραυστοι; πεποίηκε δὲ αὐτὰς καὶ μουσικάς· σύριγγος γοῦν ἀκούουσαι ποιοῦσι πάντα.” 15 παροῦσα δὴ τοῖς λεγομένοις ἡ Κλεαρίστη πεῖραν ἐπεϑύμησε τοῦ λεχϑέντος λαβεῖν καὶ κελεύει τὸν Δάφνιν ταῖς αἰξὶν οἷον εἴωϑε συρίσαι καὶ ἐπαγγέλλεται συρίσαντι χαρίσασϑαι χιτῶνα καὶ χλαῖναν καὶ ὑποδήματα. 2 ὁ δὲ καϑίσας αὐτοὺς ὥσπερ ϑέατρον στὰς ὑπὸ τῇ φηγῷ καὶ ἐκ τῆς πήρας τὴν σύριγγα προκομίσας πρῶτα μὲν ὀλίγον ἐνέπνευσε, καὶ αἱ αἶγες ἔστησαν τὰς κεφαλὰς ἀράμεναι· εἶτα ἐνέπνευσε τὸ νόμιον, καὶ αἱ αἶγες ἐνέμοντο νεύσασαι κάτω· αὖϑις λιγυρὸν ἐνέδωκε, καὶ ἀϑρόαι κατεκλίϑησαν· 3 ἐσύρισέ τι καὶ ὀξὺ μέλος, αἱ δὲ ὥσπερ λύκου προσιόντος εἰς τὴν ὕλην κατέφυγον· μετ᾽ ὀλίγον ἀνακλητικὸν ἐφϑέγξατο, καὶ ἐξελϑοῦσαι τῆς ὕλης πλησίον αὐτοῦ τῶν ποδῶν συνέδραμον. 4 οὐδὲ ἀνϑρώπους οἰκέτας εἶδεν ἄν τις οὕτω πειϑομένους προστάγματι δεσπότου. οἵ τε οὖν ἄλλοι πάντες ἐϑαύμαζον καὶ πρὸ πάντων ἡ Κλεαρίστη, καὶ τὰ δῶρα ἀποδώσειν ὤμοσε καλῷ τε ὄντι αἰπόλῳ καὶ μουσικῷ· καὶ ἀνελθόντες εἰς τὴν ἔπαυλιν ἀμφὶ ἄριστον εἶχον καὶ τῷ Δάφνιδι ἀφ᾽ ὧν ἤσϑιον ἔπεμψαν. ὁ δὲ μετὰ τῆς Χλόης ἤσϑιε καὶ ἥδετο γευόμενος ἀστικῆς ὀψαρτυσίας καὶ εὔελπις ἦν τεύξεσϑαι τοῦ γάμου πείσας τοὺς δεσπότας.

16  ὁ δὲ Γνάϑων, προσεκκαυϑεὶς τοῖς κατὰ τὸ αἰπόλιον γεγενημένοις καὶ ἀβίωτον νομίζων τὸν βίον εἰ μὴ τεύξεται Δάφνιδος, περιπατοῦντα τὸν Ἄστυλον ἐν τῷ παραδείσῳ φυλάξας καὶ ἀναγαγὼν εἷς τὸν τοῦ Διονύσου νεὼν πόδας καὶ χεῖρας κατεφίλει. 2 τοῦ δὲ πυνϑανομένου τίνος ἕνεκα ταῦτα δρᾷ καὶ λέγειν κελεύοντος καὶ ὑπουργήσειν ὀμνύοντος, “οἴχεταί σοι Γνάϑων,” ἔφη “δέσποτα. ὁ μέχρι νῦν μόνης τραπέζης τῆς σῆς ἐρῶν, ὁ πρότερον ὀμνὺς ὅτι μηδέν ἐστιν ὡραιότερον οἴνου γέροντος, ὁ κρείττους ἐφήβων τῶν ἐν Μιτυλήνῃ τοὺς σοὺς ὀψαρτυτὰς λέγων, μόνον λοιπὸν καλὸν εἶναι Δάφνιν 3 νομίζω, καὶ τροφῆς μὲν τῆς πολυτελοῦς οὐ γεύομαι, καίτοι τοσούτων παρασκευαζομένων ἑκάστης ἡμέρας κρεῶν, ἰχϑύων, μελιτωμάτων, ἡδέως δ᾽ ἂν αἷξ γενόμενος πόαν ἐσϑίοιμι καὶ φύλλα τῆς Δάφνιδος ἀκούων σύριγγος καὶ ὑπ᾽ ἐκείνου νεμόμενος. σὺ δὲ σῶσον Γνάϑωνα τὸν σὸν καὶ τὸν ἀήττητον Ἔρωτα νίκησον. 4 εἶ δὲ μή, σὲ ἐπόμνυμι τὸν ἐμὸν ϑεόν, ξιφίδιον λαβὼν καὶ ἐμπλήσας τὴν γαστέρα τροφῆς ἐμαυτὸν ἀποκτενῶ πρὸ τῶν Δάφνιδος ϑυρῶν, σὺ δὲ οὐκέτι καλέσεις Γναϑωνάριον ὥσπερ εἰώϑεις παίζων ἀεί.” 17 οὐκ ἀντέσχε κλάοντι καὶ αὖϑις τοὺς πόδας καταφιλοῦντι νεανίσκος μεγαλόφρων καὶ οὐκ ἄπειρος ἐρωτικῆς λύπης, ἀλλ᾽ αἰτήσειν αὐτὸν παρὰ τοῦ πατρὸς ἐπηγγείλατο καὶ κομίσειν εἰς τὴν πόλιν αὑτῷ μὲν δοῦλον, ἐκείνῳ δὲ ἐρώμενον. 2 εἰς ἐνϑυμίαν δὲ καὶ αὐτὸν ἐκεῖνον ϑέλων προαγαγεῖν ἐπυνϑάνετο μειδιῶν εἰ οὐκ αἰσχύνεται Λάμωνος υἱὸν φιλῶν ἀλλὰ καὶ σπουδάζει συγκατακλιϑῆναι νέμοντι αἶγας μειρακίῳ, καὶ ἅμα ὑπεκρίνετο τὴν τραγικὴν δυσωδίαν μυσάττεσϑαι. 3 ὁ δέ, οἷα πᾶσαν ἐρωτικὴν μυϑολογίαν ἐν τοῖς τῶν ἀσώτων συμποσίοις πεπαιδευμένος, οὐκ ἀπὸ σκοποῦ καὶ ὑπὲρ αὑτοῦ καὶ ὑπὲρ τοῦ Δάφνιδος ἔλεγεν· “οὐδεὶς ταῦτα, δέσποτα, ἐραστὴς πολυπραγμονεῖ, ἀλλ᾽ ἐν οἵῳ ποτὲ ἂν σώματι εὕρῃ τὸ κάλλος ἑάλωκε. 4 διὰ τοῦτο καὶ φυτοῦ τις ἠράσϑη καὶ ποταμοῦ καὶ ϑηρίου. καίτοι τίς οὐκ ἂν ἐραστὴν ἠλέησεν ὃν ἔδει φοβεῖσϑαι τὸν ἐρώμενον; ἐγὼ δὲ σώματος μὲν ἐρῶ δούλου, κάλλους δὲ ἐλευϑέρου. 5 ὁρᾷς ὡς ὑακίνϑῳ μὲν τὴν κόμην ὁμοίαν ἔχει, λάμπουσι δὲ ὑπὸ ταῖς ὀφρύσιν οἱ ὀφϑαλμοὶ καϑάπερ ἐν χρυσῇ σφενδόνῃ ψηφίς, καὶ τὸ μὲν πρόσωπον ἐρυϑήματος μεστόν, τὸ δὲ στόμα λευκῶν ὀδόντων ὥσπερ ἐλέφαντος; 6 τίς ἐκεῖϑεν οὐκ ἂν εὔξαιτο λαβεῖν ἐραστὴς γλυκέα φιλήματα; εἰ δὲ νέμοντος ἠράσϑην, ϑεοὺς ἐμιμησάμην. βουκόλος ἦν Ἀγχίσης, καὶ ἔσχεν αὐτὸν Ἀφροδίτη· αἶγας ἔνεμε Βράγχος, καὶ Ἀπόλλων αὐτὸν ἐφίλησε· ποιμὴν ἦν Γανυμήδης, καὶ αὐτὸν ὁ τῶν ὅλων βασιλεὺς ἥρπασε. 7 μὴ καταφρονῶμεν παιδὸς ᾧ καὶ αἶγας ὡς ἐρώσας πειϑομένας εἴδομεν, ἀλλ᾽ εἰ ἔτι μένειν ἐπὶ γῆς ἐπιτρέπουσι τοιοῦτον κάλλος, χάριν ἔχωμεν τοῖς Διὸς ἀετοῖς.”

18  ἡδὺ γελάσας ὁ Ἄστυλος ἐπὶ τούτῳ μάλιστα τῷ λεχϑέντι καὶ ὡς μεγάλους ὁ Ἔρως ποιεῖ σοφιστὰς εἰπὼν ἐπετήρει καιρὸν ἐν ᾧ τῷ πατρὶ περὶ Δάφνιδος διαλέξεται. ἀκούσας δὲ τὰ λεχϑέντα κρύφα πάντα ὁ Εὔδρομος καὶ τὰ μὲν τὸν Δάφνιν φιλῶν ὡς ἀγαϑὸν νεανίσκον, τὰ δὲ ἀχϑόμενος εἰ Γνάϑωνος ἐμπαροίνημα γενήσεται τοιοῦτον κάλλος, αὐτίκα καταλέγει πάντα κἀκείνῳ καὶ Λάμωνι. 2 ὁ μὲν οὖν Δάφνις ἐκπλαγεὶς ἐγίγνωσκεν ἅμα τῇ Χλόῃ τολμῆσαι φυγεῖν ἢ ἀποϑανεῖν κοινωνὸν κἀκείνην λαβών, ὁ δὲ Δάμων προσκαλεσάμενος ἔξω τῆς αὐλῆς τὴν Μυρτάλην “οἰχόμεϑα,” εἶπεν “ὦ γύναι· 3 ἥκει καιρὸς ἐκκαλύπτειν τὰ κρυπτά. ἔρημοι μὲν διάξομεν ἐγώ τε καὶ σύ, ἔρημοι δὲ αἱ αἶγες καὶ τὰ λοιπὰ πάντα. ἀλλὰ μὰ τὸν Πᾶνα καὶ τὰς Νύμφας οὐδ᾽ εἰ μέλλω βοῦς φασὶν ἐν αὐλίῳ καταλείπεσϑαι τὴν Δάφνιδος τύχην ἥτις ἐστὶν οὐ σιωπήσομαι, ἀλλὰ καὶ ὅτι εὗρον ἐκκείμενον ἐρῶ καὶ ὅπως εὗρον τρεφόμενον μηνύσω καὶ ὅσα εὗρον συνεκκείμενα δείξω. μαϑέτω Γνάϑων ὁ μιαρὸς οἷος ὧν οἵων ἐρᾷ. παρασκεύαζέ μοι μόνον εὐτρεπῆ τὰ γνωρίσματα.”

19  οἱ μὲν ταῦτα συνθέμενοι ἀπῆλϑον εἴσω πάλιν, ὁ δὲ Ἄστυλος σχολὴν ἄγοντι τῷ πατρὶ προσρυεὶς αἰτεῖ τὸν Δάφνιν εἰς τὴν πόλιν καταγαγεῖν ὡς καλόν τε ὄντα καὶ ἀγροικίας κρείττονα καὶ ταχέως ὑπὸ Γνάϑωνος καὶ τὰ ἀστικὰ διδαχϑῆναι δυνάμενον. 2 χαίρων ὁ πατὴρ δίδωσι καὶ μεταπεμψάμενος τὸν Λάμωνα καὶ τὴν Μυρτάλην εὐηγγελίζετο μὲν αὐτοῖς ὅτι Ἄστυλον ϑεραπεύσει λοιπὸν ἀντὶ αἰγῶν καὶ τράγων Δάφνις, ἐπηγγέλλετο δὲ δύο ἀντ᾽ ἐκείνου δώσειν αὐτοῖς αἰπόλους. 3 ἐνταῦϑα ὁ Λάμων πάντων ἤδη συνἐρρυηκότων καὶ ὅτι καλὸν ὁμόδουλον ἕξουσιν ἡδομένων αἰτήσας λόγον ἤρξατο λέγειν· “ἄκουσον, ὦ δέσποτα, παρ᾽ ἀνδρὸς γέροντος ἀληϑῆ λόγον· ἐπόμνυμι δὲ τὸν Πᾶνα καὶ τὰς Νύμφας ὡς οὐδὲν ψεύσομαι. 4 οὐκ εἰμὶ Δάφνιδος πατήρ, οὐδὲ εὐτύχησέ ποτε Μυρτάλη μήτηρ γενέσϑαι· ἄλλοι πατέρες ἐξέϑηκαν τοῦτο τὸ παιδίον, ἴσως παίδων πρεσβυτέρων ἅλις ἔχοντες, ἐγὼ δὲ εὗρον ἐκκείμενον καὶ ὑπὸ αἰγὸς ἐμῆς τρεφόμενον, ἣν καὶ ἀποϑανοῦσαν ἔϑαψα ἐν τῷ περιπήπῳ, φιλῶν ὅτι ἐποίησε μητρὸς ἔργα. 5 εὗρον αὐτῷ καὶ γνωρίσματα συνεκκείμενα, ὁμολογῶ, δέσποτα, καὶ φυλάττω· τύχης γάρ ἐστι μείζονος ἢ καϑ᾽ ἡμᾶς σύμβολα. Ἀστύλου μὲν οὖν εἶναι δοῦλον αὐτὸν οὐχ ὑπερηφανγῶ, καλὸν οἰκέτην καλοῦ καὶ ἀγαϑοῦ δεσπότου, παροίνημα δὲ Γνάϑωνος οὐ δύναμαι περιιδεῖν γενόμενον, ὃς ἐς Μιτυλήνην αὐτὸν ἄγειν ἐπὶ γυναικῶν ἔργα σπουδάζει.” 20 ὁ μὲν Λάμων ταῦτα εἰπὼν ἐσιώπησε καὶ πολλὰ ἀφῆκε δάκρυα, τοῦ δὲ Γνάϑωνος ϑρασυνομένου καὶ πληγὰς ἀπειλοῦντος ὁ Διονυσοφάνης τοῖς εἰρημένοις ἐκπλαγεὶς τὸν μὲν Γνάϑωνα σιωπᾶν ἐκέλευσε σφόδρα τὴν ὀφρὺν εἰς αὐτὸν τοξοποιήσας, τὸν δὲ Λάμωνα πάλιν ἀνέκρινε καὶ παρεκελεύετο τἀληϑῆ λέγειν μηδὲ ὅμοια πλάττειν μύϑοις ἐπὶ τῷ κατέχειν τὸν υἱόν. 2 ὡς δὲ ἀτενὴς ἦν καὶ κατὰ πάντων ὦμνυε ϑεῶν καὶ ἐδίδου βασανίζειν αὑτὸν εἰ διαψεύδεται, ἀποκαϑημένης τῆς Κλεαρίστης ἐβασάνιζε τὰ λελεγμένα. “τί δ᾽ ἂν ἐψεύδετο Λάμων μέλλων ἀνϑ᾽ ἑνὸς δύο λαμβάνειν αἰπόλους; πῶς δ᾽ ἂν καὶ ταῦτα ἔπλασεν ἄγροικος; οὐ γὰρ εὐϑὺς ἦν ἄπιστον ἐκ τοιούτου γέροντος καὶ μητρὸς εὐτελοῦς υἱὸν καλὸν οὕτω γενέσϑαι;” 21 ἐδόκει μὴ μαντεύεσϑαι ἐπὶ πλέον ἀλλ᾽ ἤδη τὰ γνωρίσματα σκοπεῖν εἰ λαμπρᾶς καὶ ἐνδοξοτέρας τύχης. 2 ἀπήει μὲν οὖν Μυρτάλη κομίσουσα πάντα φυλασσόμενα ἐν πήρᾳ παλαιᾷ, κομισϑέντα δὲ πρῶτος Διονυσοφάνης ἐπέβλεπε, καὶ ἰδὼν χλαμύδιον ἁλουργές, πόρπην χρυσήλατον, ξιφίδιον ἐλεφαντόκωπον, μέγα βοήσας “ὦ Ζεῦ δέσποτα” καλεῖ τὴν γυναῖκα ϑεασομένην. 3 ἡ δὲ ἰδοῦσα μέγα καὶ αὐτὴ βοᾷ “φίλαι Μοῖραι· οὐ ταῦτα ἡμεῖς συνεξεϑήκαμεν ἰδίῳ παιδίῳ; οὐκ εἰς τούτους τοὺς ἀγροὺς κομίσουσαν Σωφρόνην ἀπεστείλαμεν; οὐκ ἄλλα μὲν οὖν ἀλλ᾽ αὐτὰ ταῦτα. φίλε ἄνερ, ἡμέτερόν ἐστι τὸ παιδίον· σὸς υἱός ἐστι Δάφνις καὶ πατρῴας ἔνεμεν αἶγας.”

22  ἔτι λεγούσης αὐτῆς καὶ τοῦ Διονυσοφάνους τὰ γνωρίσματα φιλοῦντος καὶ ὑπὸ περιττῆς ἡδονῆς δακρύοντος ὁ Ἄστυλος συνεὶς ὡς ἀδελφός ἐστι δίψας ϑοἰμάτιον ἔϑει κατὰ τοῦ παραδείσου πρῶτος τὸν Δάφνιν φιλῆσαι ϑέλων. 2 ἰδὼν δὲ αὐτὸν ὁ Δάφνις ϑέοντα μετὰ πολλῶν καὶ βοῶντα “Δάφνι”, νομίσας ὅτι συλλαβεῖν αὐτὸν βουλόμενος τρέχει, δίψας τὴν πήραν καὶ τὴν σύριγγα πρὸς τὴν ϑάλασσαν ἐφέρετο ῥίψων ἑαυτὸν ἀπὸ τῆς μεγάλης πέτρας· 3 καὶ ἴσως ἄν, τὸ καινότατον, εὐρεϑεὶς ἀπωλώλει Δάφνις εἶ μὴ συνεὶς ὁ Ἄστυλος ἐβόα πάλιν “στῆϑι, Δάφνι· μηδὲν φοβηϑῇς. ἀδελφός εἰμί σου καὶ γονεῖς οἱ μέχρι νῦν δεσπόται. 4 νῦν ἡμῖν Λάμων τὴν αἶγα εἶπε καὶ τὰ γνωρίσματα ἔδειξεν. ὅρα δὲ ἐπιστραφεὶς πῶς ἴασι φαιδροὶ καὶ γελῶντες. ἀλλ᾽ ἐμὲ πρῶτον φίλησον. 23 ὄμνυμι δὲ τὰς Νύμφας ὡς οὐ ψεύδομαι.” μόλις μετὰ τὸν ὅρκον ἔστη καὶ τὸν Ἄστυλον τρέχοντα περιέμεινε καὶ προσελϑόντα κατεφίλησεν. ἐν ᾧ δὲ ἐκεῖνον ἐφίλει, πλῆϑος τὸ λοιπὸν ἐπιρρεῖ ϑεραπόντων, ϑεραπαινῶν, αὐτὸς ὁ πατήρ, ἡ μήτηρ μετ᾽ αὐτοῦ. 2 οὗτοι πάντες περιέβαλλον, κατεφίλουν, χαίροντες, κλάοντες. ὁ δὲ τὸν πατέρα καὶ τὴν μητέρα πρὸ τῶν ἄλλων ἐφιλοφρονεῖτο καὶ ὡς πάλαι εἰδὼς προσεστεργνίζετο καὶ ἐξελϑεῖν τῶν περιβολῶν οὐκ ἤϑελεν. οὕτω φύσις ταχέως πιστεύεται. ἐξελάϑετο καὶ Χλόης πρὸς ὀλίγον καὶ ἐλϑὼν εἰς τὴν ἔπαυλιν ἐσθῆτά τε ἔλαβε πολυτελῆ καὶ παρὰ τὸν πάτερα τὸν ἴδιον καϑεσϑεὶς ἤκουεν αὐτοῦ λέγοντος οὕτως· 24 “ἔγημα, ὦ παῖδες, κομιδῇ νέος, καὶ χρόνου διελθόντος ὀλίγου πατὴρ ὡς ᾤμην εὐτυχὴς ἐγεγόνειν· ἐγένετο γάρ μοι πρῶτος υἱὸς καὶ δευτέρα ϑυγάτηρ καὶ τρίτος Ἄστυλος. ᾧμην οὖν ἱκανὸν εἶναι τὸ γένος καὶ γενόμενον ἐπὶ πᾶσι τοῦτο τὸ παιδίον ἐξέϑηκα, οὐ γνωρίσματα ταῦτα συνεκϑεὶς ἀλλ᾽ ἐντάφια. 2 τὰ δὲ τῆς Τύχης ἄλλα βουλεύματα. ὁ μὲν γὰρ πρεσβύτερος παῖς καὶ ἡ ϑυγάτηρ ὁμοίᾳ νόσῳ μιᾶς ἡμέρας ἀπώλοντο, σὺ δέ μοι προνοίᾳ ϑεῶν ἐσώϑης ἵνα πλείους ἔχωμεν χειραγωγούς. 3 μήτ᾽ οὖν σύ μοι μνησικακήσῃς ποτὲ τῆς ἐκϑέσεως (ἑκὼν γὰρ οὐκ ἐβουλευσάμην) μήτε σὺ λυπηϑῇς, Ἄστυλε, μέρος ληψόμενος ἀντὶ πάσης τῆς οὐσίας (κρεῖττον γὰρ τοῖς εὖ φρονοῦσιν ἀδελφοῦ κτῆμα οὐδέν), ἀλλὰ φιλεῖτε ἀλλήλους καὶ χρημάτων ἕνεκα καὶ βασιλεῦσιν ἐρίζετε· 4 πολλὴν μὲν γὰρ ὑμῖν καταλείψω γῆν, πολλοὺς δὲ οἰκέτας δεξιούς, χουσόν, ἄργυρον, ὅσα ἄλλα εὐδαιμόνων κτήματα. μόνον ἐξαίρετον τοῦτο Δάφνιδι τὸ χωρίον δίδωμι καὶ Λάμωνα καὶ Μυρτάλην καὶ τὰς αἶγας ἃς αὐτὸς ἔνεμεν.” 25 ἔτι αὐτοῦ λέγοντος Δάφνις ἀναπηδήσας “καλῶς με,” εἶπε “πάτερ, ἀνέμνησας. ἄπειμι τὰς αἷγας ἄξων ἐπὶ ποτόν, αἵ που νῦν διψῶσαι περιμένουσι τὴν σύριγγα τὴν ἐμήν, ἐγὼ δὲ ἐνταυϑοῖ καϑέζομαι.” 2 ἡδὺ πάντες ἐξεγέλασαν ὅτι δεσπότης γεγενημένος ἔτι ἦν αἰπόλος, κἀκείνας μὲν ϑεραπεύσων ἐπέμφϑη τις ἄλλος, οἱ δὲ ϑύσαντες Διὶ Σωτῆρι συμπόσιον συνεκρότουν. εἰς τοῦτο τὸ συμπόσιον μόνος οὐχ ἧκε Γνάϑων ἀλλὰ φοβούμενος ἐν τῷ νεῲ τοῦ Διονύσου καὶ τὴν ἡμέραν ἔμεινε καὶ τὴν νύκτα ὥσπερ ἱκέτης.

3  ταχείας δὲ φήμης εἷς πάντας ἐλϑούσης ὅτι Διονυσοφάνης εὗρεν υἱὸν καὶ ὅτι Δάφνις ὁ αἰπόλος δεσπότης τῶν ἀγρῶν εὑρέϑη, ἅμα ἕῳ συνέτρεχον ἄλλος ἀλλαχόϑεν, τῷ μὲν μειρακίῳ συνηδόμενοι, τῷ δὲ πατρὶ αὐτοῦ δῶρα κομίζοντες· ἐν οἷς καὶ ὁ Δρύας πρῶτος ὁ τρέφων τὴν Χλόην. 26 ὁ δὲ Διονυσοφάνης κατεἴχε πάντας κοινωνοὺς μετὰ τὴν εὐφροσύνην καὶ τῆς ἑορτῆς ἐσομένους. παρεσκεύαστο δὲ πολὺς μὲν οἶνος, πολλὰ δὲ ἄλευρα, ὄονιϑες ἕλειοι, χοῖροι γαλαϑηνοί, μελιτώματα ποικίλα· καὶ ἱερεῖα δὲ πολλὰ τοῖς ἐπιχωρίοις ϑεοῖς ἐϑύετο. 2 ἐνταῦϑα ὁ Δάφνις συναϑροίσας πάντα τὰ ποιμενικὰ κτήματα διένειμεν ἀναϑήματα τοῖς ϑεοῖς· τῷ Διονύσῳ μὲν ἀνέϑηκε τὴν πήραν καὶ τὸ δέρμα, τῷ Πανὶ τὴν σύριγγα καὶ τὸν πλάγιον αὐλόν, τὴν καλαύροπα ταῖς Νύμφαις καὶ τοὺς γαυλοὺς οὗς αὐτὸς ἐτεκτήνατο. 3 οὕτω δὲ ἄρα τὸ σύνηϑες ξενιζούσης εὐδαιμονίας τερπνότερόν ἔστιν ὥστε ἐδάκρυεν ἐφ᾽ ἑκάστῳ τούτων ἀπαλλασσόμενος καὶ οὔτε τοὺς γαυλοὺς ἀνέϑηκε πρὶν ἀμέλξαι 4 οὔτε τὸ δέρμα πρὶν ἐνδύσασϑαι οὔτε τὴν σύριγγα πρὶν συρίσαι, ἀλλὰ καὶ ἐφίλησεν αὐτὰ πάντα καὶ τὰς αἶγας προσεῖπε καὶ τοὺς τράγους ἐκάλεσεν ὀνομαστί. τῆς μὲν γὰρ πηγῆς καὶ ἔπιεν ὅτι πολλάκις καὶ μετὰ Χλόης· οὔπω δὲ ὡμολόγει τὸν ἔρωτα, καιρὸν παραφυλάττων.

27  ἐν ᾧ δὲ Δάρφνις ἐν ϑυσίαις ἦν, τάδε γίνεται περὶ τὴν Χλόην. ἐκάϑητο κλαίουσα, τὰ πρόβατα νέμουσα, λέγουσα οἷα εἰκὸς ἦν· “ἐξελάϑετό μου Δάφνις· ὀνειροπολεῖ γάμους πλουσίους. 2 τί γὰρ αὐτὸν ὀμνύειν ἀντὶ τῶν Νυμφῶν τὰς αἶγας ἐκέλευον; κατέλιπε ταύτας ὡς καὶ Χλόην. οὐδὲ ϑύων ταῖς Νύμφαις καὶ τῷ Πανὶ ἐπεϑύμησεν ἰδεῖν Χλόην. εὗρεν ἴσως παρὰ τῇ μητρὶ ϑεραπαίνας ἐμοῦ κρείττονας. 28 χαιρέτω· ἐγὼ δὲ οὐ ζήσομαι.” τοιαῦτα λέγουσαν, τοιαῦτα ἐννοοῦσαν ὁ Λάμπις ὁ βουκόλος μετὰ χειρὸς γεωργικῆς ἐπιστὰς ἥρπασεν αὐτὴν ὡς οὔτε Δάφνιδος ἔτι γαμήσοντος καὶ Δρύαντος ἐκεῖνον ἀγαπήσοντος. ἡ μὲν οὖν ἐκομίζετο βοῶσα ἐλεεινόν, τῶν δέ τις ἰδόντων ἐμήνυσε τῇ Νάπῃ κἀκείνη τῷ Δρύαντι καὶ ὁ Δούας τῷ Δάφνιδι· 2 ὁ δὲ ἔξω τῶν φρενῶν γενόμενος οὔτε εἰπεῖν πρὸς τὸν πατέρα ἐτόλμα καὶ καρτερεῖν μὴ δυνάμενος εἰς τὸν περίκηπον εἰσελϑὼν ὠδύρετο, 3 “ὦ πικρᾶς ἀνευρέσεως·” λέγων “πόσον ἦν μοι κρεῖττον νέμειν· πόσον ἤμην μακαριώτερος δοῦλος ὥν. τότε ἔβλεπον Χλόην, τότε ἤκουον Χλόης λαλούσης. νῦν δὲ τὴν μὲν Λάμπις ἁρπάσας οἴχεται, νυκτὸς δὲ γενομένης καὶ συγκοιμήσεται· ἐγὼ δὲ πίνω καὶ τρυφῶ καὶ μάτην τὸν Πᾶνα καὶ τὰς αἶγας ὤμοσα.” 29 ταῦτα τοῦ Δάφνιδος λέγοντος ἤκουσεν ὁ Γνάϑων ἐν τῷ παραδείσῳ λανϑάνων, καὶ καιρὸν ἥκειν διαλλαγῶν πρὸς αὐτὸν νομίζων τινὰς τῶν τοῦ Ἀστύλου 2 νεανίσκων προσλαβὼν μεταδιώκει τὸν Δρύαντα καὶ ἡγεῖσϑαι κελεύσας ἐπὶ τὴν τοῦ Λάμπιδος ἔπαυλιν συνέτεινε δρόμῳ καὶ καταλαβὼν ἄρτι εἰσάγοντα τὴν Χλόην ἐκείνην τε ἀφαιρεῖται καὶ ἀνθρώπους γεωργοὺς συνηλόησε πληγαῖς. 3 ἐσπούδαζε δὲ καὶ τὸν Λάμπιν δήσας ἄγειν ὡς αἰχμάλωτον ἔκ πολέμου τινὸς εἰ μὴ φϑάσας ἀπέδρα. κατορϑώσας δὲ τηλικοῦτον 4 ἔργον νυκτὸς ἀρχομένης ἐπανέρχεται καὶ τὸν μὲν Διονυσοφάνην εὑρίσκει καϑεύδοντα, τὸν δὲ Δάφνιν ἀγρυπνοῦντα καὶ ἔτι ἐν τῷ περικήπῳ δακρύοντα. προσάγει δὴ τὴν Χλόην αὐτῷ καὶ διδοὺς διηγεῖται πάντα καὶ δεῖται μηδὲν ἔτι μνησικακοῦντα δοῦλον ἔχειν οὐκ ἄχρηστον μηδὲ ἀφελέσϑαι τραπέζης μεϑ᾽ ἣν τεϑνήξεται λιμῷ. 5 ὁ δὲ ἰδὼν Χλόην καὶ ἔχων ἐν ταῖς χερσὶ Χλόην τῷ μὲν ὡς εὐεργέτῃ διηλλάττετο, τῇ δὲ ὑπὲρ τῆς ἀμελείας ἀπελογεῖτο.

30  βουλευομένοις δὲ αὐτοῖς ἐδόκει τὸν γάμον κρύπτειν, ἔχειν δὲ κρύφα τὴν Χλόην πρὸς μόνην ὁμολογήσαντα τὸν ἔρωτα τὴν μητέρα. ἀλλ᾽ οὐ συνεχώρει Δρύας, ἠξίου δὲ τῷ πατρὶ λέγειν καὶ πείσειν αὐτὸς ἐπηγγέλλετο. 3 καὶ γενομένης ἡμέρας ἔχων ἐν τῇ πήρᾳ τὰ γνωρίσματα πρόσεισι τῷ Διονυσοφάνει καὶ τῇ Κλεαρίστῃ καϑημένοις ἐν τῷ παραδείσῳ (παρῆν δὲ καὶ ὁ Ἄστυλος καὶ αὐτὸς ὁ Δάφνις) καὶ σιωπῆς γενομένης ἤρξατο λέγειν· “ὁμοία μὲ ἀνάγκη Λάμωνι τὰ μέχρι νῦν ἄρρητα ἐκέλευσε λέγειν. 3 Χλόην ταύτην οὔτε ἐγέννησα οὔτε ἀνέϑρεψα, ἀλλ᾽ ἐγέννησαν μὲν ἄλλοι, κειμένην δὲ ἐν ἄντρῳ Νυμφῶν ἀνέτρεφεν ὄις. 4 εἶδον τοῦτο αὐτὸς καὶ ἰδὼν ἐθαύμασα καὶ ϑαυμάσας ἔϑρεψα. μαρτυρεῖ μὲν καὶ τὸ κάλλος (ἔοικε γὰρ οὐδὲν ἡμῖν), μαρτυρεῖ δὲ καὶ τὰ γνωρίσματα (πλουσιώτερα γὰρ ἢ κατὰ ποιμένα). ἴδετε ταῦτα καὶ τοὺς προσήκοντας τῇ κόρῃ ζητήσατε ἂν ἀξία ποτὲ Δάφνιδος φανῇ.” 31 τοῦτο οὔτε Δρύας ἀσκόπως ἔρριψεν οὔτε Διονυσοφάνης ἀμελῶς ἤκουσεν, ἀλλ᾽ ἰδὼν εἰς τὸν Δάφνιν καὶ ὁρῶν αὐτὸν χλωριῶντα καὶ κρύφα δακρύοντα ταχέως ἐφώρασε τὸν ἔρωτα καὶ ὡς ὑπὲρ παιδὸς ἰδίου μᾶλλον ἢ κόρης ἀλλοτρίας δεδοικὼς διὰ πάσης ἀκριβείας ἤλεγχε τοὺς λόγους τοῦ Δρύαντος. 2 ἐπεὶ δὲ καὶ τὰ γνωρίσματα εἶδε κομισϑέντα, τὰ ὑποδήματα τὰ κατάχρυσα, τὰς περισκελίδας, τὴν μίτραν, προσκαλεσάμενος τὴν Χλόην παρεκελεύετο ϑαρρεῖν ὡς ἄνδρα μὲν ἔχουσαν ἤδη, ταχέως δὲ εὑρήσουσαν καὶ τὸν πατέρα καὶ τὴν μητέρα· 3 καὶ τὴν μὲν ἡ Κλεαρίστη παραλαβοῦσα ἐκόσμει λοιπὸν ὡς υἱοῦ γυναῖκα, τὸν δὲ Δάφνιν ὁ Διονυσοφάνης ἀναστήσας μόνον ἀνέκρινεν εἰ παρϑένος ἐστί. τοῦ δὲ ὀμόσαντος μηδὲν γεγονέναι φιλήματος καὶ ὅρκων πλέον, ἡσϑεὶς ἐπὶ τῷ συμποσίῳ κατέκλινεν αὐτούς. 32 ἦν οὖν μαϑεῖν οἷόν ἐστι τὸ κάλλος ὅταν κόσμον προσλάβηται. ἐνδυϑεῖσα γὰρ ἡ Χλόη καὶ ἀναπλεξαμένη τὴν κόμην καὶ ἀπολούσασα τὸ πρόσωπον εὐμορφοτέρα τοσοῦτον ἐφάνη πᾶσιν ὥστε καὶ Δάφνις αὐτὴν μόλις ἐγνώρισεν. 2 ὥμοσεν ἄν τις καὶ ἄνευ τῶν γνωρισμάτων ὅτι τοιαύτης κόρης Δρύας οὐκ ἦν πατήρ. ὅμως μέντοι παρῆν καὶ αὐτὸς καὶ συνειστιᾶτο μετὰ τῆς Νάπης συμπότας ἔχων ἐπὶ κλίνης ἰδίας τὸν Λάμωνα καὶ τὴν Μορτάλην. 3 πάλιν οὖν ταῖς ἑξῆς ἡμέραις ἐϑύετο ἱερεῖα καὶ κρατῆρες ἵσταντο, καὶ ἀνετίϑει καὶ Χλόη τὰ ἑαυτῆς, τὴν σύριγγα, τὴν πήραν, τὸ δέρμα, τοὺς γαυλούς. ἐκέρασε καὶ τὴν πηγὴν οἴνῳ τὴν ἐν τῷ ἄντρῳ ὅτι καὶ ἐτράφη παρ᾽ αὐτῇ καὶ ἐλούσατο πολλάκις ἐν αὐτῇ. 4 ἐστεφάνωσε καὶ τὸν τάφον τῆς ὄιος δείξαντος Δρύαντος καὶ ἐσύρισέ τι καὶ αὐτὴ τῇ ποίμνῃ καὶ ταῖς ϑεαῖς συρίσασα ηὔξατο τοὺς ἐκϑέντας εὑρεῖν ἀξίους τῶν Δάφνιδος γάμων.

33  ἐπεὶ δὲ ἅλις ἦν τῶν κατ᾽ ἀγρὸν ἑορτῶν, ἔδοξε βαδίζειν εἰς τὴν πόλιν καὶ τούς τε τῆς Χλόης πατέρας ἀναζητεῖν καὶ περὶ τὸν γάμον αὐτῶν μηκέτι βραδύνειν. 2 ἕωϑεν οὖν ἐνσκευασάμενοι τῷ Δρύαντι μὲν ἔδωκαν ἄλλας τρισχιλίας, τῷ Λάμωνι δὲ τὴν ἡμίσειαν μοῖραν τῶν ἀγρῶν ϑερίζειν καὶ τρυγᾶν καὶ τὰς αἶγας ἅμα τοῖς αἰπόλοις καὶ ζεύγη βοῶν τέτταρα καὶ ἐσθῆτας χειμερινάς, καὶ ἐλεύϑερόν τε αὐτὸν ἔϑηκαν καὶ ἐλευϑέραν τὴν γυναῖκα, καὶ μετὰ τοῦτο ἤλαυνον ἐπὶ Μιτυλήνην ἵπποις καὶ ζεύγεσι καὶ τρυφῇ πολλῇ. 3 τότε μὲν οὖν ἔλαϑον τοὺς πολίτας νυκτὸς κατελϑόντες, τῆς δὲ ἐπιούσης ὄχλος ἠϑροίσϑη περὶ τὰς ϑύρας ἀνδρῶν γυναικῶν. οἱ μὲν τῷ Διονυσοφάνει συνήδοντο παῖδα εὑρόντι καὶ μᾶλλον ὁρῶντες τὸ κάλλος τοῦ Δάφνιδος, αἱ δὲ τῇ Κλεαρίστῃ συνέχαιρον ἅμα κομιζούσῃ καὶ παῖδα καὶ νύμφην· 4 ἐξέπλησσε γὰρ κἀκείνας ἡ Χλόη κάλλος ἐκφέρουσα παρευδοκιμηϑῆναι μὴ δυνάμενον. ὅλη δὲ ἄρα ἐκινεῖτο ἡ πόλις ἐπὶ τῷ μειρακίῳ καὶ τῇ παρϑένῳ, καὶ εὐδαιμόνιζον μὲν ἤδη τοῦ γάμου, ηὔχοντο δὲ καὶ τὸ γένος ἄξιον τῆς μορφῆς εὑρεϑῆναι τῆς κόρης, καὶ γυναῖκες πολλαὶ τῶν μέγα πλουσίων ἠράσαντο ϑεοῖς αὐταὶ πιστευϑῆναι μητέρες ϑυγατρὸς οὕτω καλῆς.

34  ὄναρ δὲ Διονυσοφάνει μετὰ φροντίδα πολλὴν εἷς βαϑὺν ὕπνον κατενεχϑέντι τοιόνδε γίνεται. ἐδόκει τὰς Νύμφας δεῖσϑαι τοῦ Ἔρωτος ἤδη ποτὲ αὐτοῖς κατανεῦσαι τὸν γάμον, τὸν δὲ ἐκλύσαντα τὸ τοξάριον καὶ ἀποϑέμενον τὴν φαρέτραν κελεῦσαι τῷ Διονυσοφάνει πάντας τοὺς ἀρίστους Μιτυληναίων ϑέμενον συμπότας, ἡνίκα ἂν τὸν ὕστατον πλήσῃ κρατῆρα, τότε δεικνύειν ἑκάστῳ τὰ γνωρίσματα, τὸ δὲ ἐντεῦϑεν ἄδειν τὸν ὑμέναιον. 2 ταῦτα ἰδὼν καὶ ἀκούσας ἕωϑεν ἀνίσταται καὶ κελεύσας λαμπρὰν ἑστίασιν παρασκευασϑῆγαι τῶν ἀπὸ γῆς, τῶν ἀπὸ ϑαλάσσης, καὶ εἴ τι ἐν λίμναις, καὶ εἴ τι ἐν ποταμοῖς, πάντας τοὺς ἀρίστους Μιτυληναίων ποιεῖται συμπότας. 3 ὡς δὲ ἤδη νὺξ ἦν καὶ πέπληστο ὃ κρατὴρ ἐξ οὗ σπένδουσιν Ἑρμῇ, εἰσκομίζει τις ἐπὶ σκεύους ἀργυροῦ ϑεράπων τὰ γνωρίσματα καὶ περιφέρων ἐνδέξια πᾶσιν ἐδείκνυε. 35 τῶν μὲν οὖν ἄλλων ἐγνώριζεν οὐδείς, Μεγακλῆς δέ τις διὰ γῆρας ὕστατος κατακείμενος ὡς εἶδε γνωρίσας πάνυ μέγα καὶ νεανικὸν ἐβόα “τίνα ὁρῶ ταῦτα; τί γέγονάς μοι, ϑυγάτριον; ἄρα καὶ σὺ ζῆς, ἢ ταῦτά τις ἐβάστασε μόνα ποιμὴν ἐντυχών; δέομαι, Διονυσόφανες, εἰπέ μοι· 2 πόϑεν ἔχεις ἐμοῦ παιδίου γνωρίσματα; μὴ φϑονήσῃς μετὰ Δάφνιν εὑρεῖν τι κἀμέ.” κελεύσαντος δὲ τοῦ Διονυσοφάνους πρότερον ἐκεῖνον λέγειν τὴν ἔκϑεσιν, ὁ Μεγακλῆς οὐδὲν ὑφελὼν τοῦ τόνου τῆς φωνῆς ἔφη· 3 “ἦν ὀλίγος μοι βίος τὸν πρότερον χρόνον· ὃν γὰρ εἶχον εἰς χορηγίας καὶ τριηραρχίας ἐξεδαπάνησα. ὅτε ταῦτα ἦν γίνεταί μοι ϑυγάτριον. τοῦτο τρέφειν ὀκνήσας ἐν πενίᾳ τούτοις τοῖς γνωρίσμασι κοσμήσας ἐξέϑηκα, εἰδὼς ὅτι πολλοὶ καὶ οὕτω σπουδάζουσι πατέρες γενέσϑαι· 4 καὶ τὸ μὲν ἐξέκειτο ἐν ἄντρῳ Νυμφῶν πιστευϑὲν ταῖς ϑεαῖς, ἐμοὶ δὲ πλοῦτος ἐπέρρει καϑ᾿ ἑκάστην ἡμέραν κληρονόμον οὐκ ἔχοντι. οὐκέτι γοῦν οὐδὲ ϑυγατρίου γενέσϑαι πατὴρ εὐτύχησα, ἀλλ᾽ ὥσπερ οἱ ϑεοὶ γέλωτά με ποιούμενοι νύκτωρ ὀνείρους μοι ἐπιπέμπουσι δηλοῦντες ὅτι με πατέρα ποιήσει ποίμνιον.” 36 ἀνεβόησεν ὁ Διονυσοφάνης μεῖζον τοῦ Μεγακλέους καὶ ἀναπηδήσας εἰσάγει Χλόην πάνυ καλῶς κεκοσμημένην καὶ λέγει· “τοῦτο τὸ παιδίον ἐξέϑηκας. ταύτην σοι τὴν παρϑένον ὄις προνοίᾳ ϑεῶν ἀνέϑρεψεν ὡς αἷξ Δάφνιν ἐμοί. 2 λαβὲ τὰ γνωρίσματα καὶ τὴν ϑυγατέρα, λαβὼν δὲ ἀπόδος Δάφνιδι νύμφην. ἀμφοτέρους ἐξεϑήκαμεν, ἀμφοτέρους εὑρήκαμεν, ἀμφοτέρων ἐμέλησε Πανὶ καὶ Νύμφαις καὶ Ἔρωτι.” 3 ἐπήνει τὰ λεγόμενα ὁ Μεγακλῆς καὶ τὴν γυναῖκα Ῥόδην μετεπέμπετο καὶ τὴν Χλόην ἐν τοῖς κόλποις εἶχε, καὶ ὕπνον αὐτοῦ μένοντες εἵλοντο. Δάφνις γὰρ οὐδενὶ διώμνυτο προήσεσϑαι τὴν Χλόην, οὐδὲ αὐτῷ τῷ πατρί.

37  ἡμέρας δὲ γενομένης συνϑέμενοι πάλιν εἰς τὸν ἀγρὸν ἤλαυνον· ἐδεήϑησαν γὰρ τοῦτο Δάφνις καὶ Χλόη μὴ φέροντες τὴν ἐν ἄστει διατριβήν, ἐδόκει δὲ κἀκείνοις ποιμενικούς τινας αὐτοῖς ποιῆσαι τοὺς γάμους. 2 ἐλϑόντες οὖν παρὰ τὸν Λάμωνα τόν τε Δρύαντα τῷ Μεγακλεῖ προσήγαγον καὶ τὴν Νάπην τῇ Ῥόδῃ συνέστησαν καὶ τὰ πρὸς τὴν ἑορτὴν παρεσκευάζοντο λαμπρῶς. παρέδωκε μὲν οὖν ἐπὶ ταῖς Νύμφαις τὴν Χλόην ὁ πατὴρ καὶ μετὰ ἄλλων πολλῶν ἐποίησεν ἀναϑήματα τὰ γνωρίσματα καὶ Δρύαντι τὰς 38 λειπούσας εἰς τὰς μυρίας ἐπλήρωσεν, ὁ δὲ Διονυσοφάνης εὐημερίας οὔσης αὐτοῦ πρὸ τοῦ ἄντρου στιβάδας ὑπεστόρεσεν ἐκ χλωρᾶς φυλλάδος καὶ πάντας τοὺς κωμήτας κατακλίνας εἱστία πολυτελῶς. 2 παρῆσαν δὲ Λάμων καὶ Μυρτάλη, Δρύας καὶ Νάπη, οἱ Δόρκωνος προσήκοντες, Φιλητᾶς, οἱ Φιλητᾶ παῖδες, Χρόμις καὶ Λυκαίνιον· οὐκ ἀπῆν οὐδὲ Λάμπις συγγνώμης ἀξιωϑείς. 3 ἦν οὖν ὡς ἐν τοιοῖσδε συμπόταις πάντα γεωργικὰ καὶ ἄγροικα. ὁ μὲν ἥδεν οἷα ᾄδουσι ϑερίζοντες, ὁ δὲ ἔσκωπτε τὰ ἐπὶ ληνοῖς σκώμματα· Φιλητᾶς ἐσύρισε, Λάμπις ηὔλησε, Δρύας καὶ Λάμων ὠρχήσαντο, Χλόη καὶ Δάφνις ἀλλήλους κατεφίλουν. 4 ἐνέμοντο δὲ καὶ αἱ αἶγες πλησίον ὥσπερ καὶ αὐταὶ κοινωνοῦσαι τῆς ἑορτῆς. τοῦτο τοῖς μὲν ἀστικοῖς οὐ πάνυ τερπνὸν ἦν· ὁ δὲ Δάφνις καὶ ἐκάλεσέ τινας αὐτῶν ὀνομαστὶ καὶ φυλλάδα χλωρὰν ἔδωκε καὶ κρατήσας ἐκ τῶν κεράτων κατεφίλησε.

39  καὶ οὐ τότε μόνον ἀλλ᾽ ἔστε ἔζων τὸν πλεῖστον χρόνον βίον ποιμενικὸν εἶχον, ϑεοὺς σέβοντες Νύμφας καὶ Πᾶνα καὶ Ἔρωτα, ἀγέλας δὲ προβάτων καὶ αἰγῶν πλείστας κτησάμενοι, ἡδίστην δὲ τροφὴν νομίζοντες ὀπώραν καὶ γάλα. 2 ἀλλὰ καὶ ἄρρεν παιδίον αἰγὶ ὑπέϑηκαν καὶ ϑυγάτριον γενόμενον δεύτερον ὄιος ἑλκύσαι ϑηλὴν ἐποίησαν καὶ ἐκάλεσαν τὸν μὲν Φιλοποίμενα, τὴν δὲ Ἀγέλην. καὶ τὸ ἄντρον ἐκόσμησαν καὶ εἰκόνας ἀνέϑεσαν καὶ βωμὸν εἵσαντο Ποιμένος Ἔρωτος, καὶ τῷ Πανὶ δὲ ἔδοσαν ἀντὶ τῆς πίτυος οἰκεῖν νεών, Πᾶνα Στρατιώτην ὀνομάσαντες.

40  ἀλλὰ ταῦτα μὲν ὕστερον καὶ ὠνόμασαν καὶ ἔπραξαν· τότε δὲ νυκτὸς γεγομένης πάντες αὐτοὺς παρέπεμπον εἰς τὸν ϑάλαμον, οἱ μὲν συρίττοντες, 2 οἱ δὲ αὐλοῦντες, οἱ δὲ δᾷδας μεγάλας ἀνίσχοντες, καὶ ἐπεὶ πλησίον ἦσαν τῶν ϑυρῶν ᾖδον σκληρᾷ καὶ ἀπηνεῖ τῇ φωνῇ καϑάπερ τριαίναις γῆν ἀναρρηγνύντες, οὐχ ὑμέναιον ἄδοντες. 3 Δάφνις δὲ καὶ Χλόη γυμνοὶ συγκατακλιϑέντες περιέβαλλον ἀλλήλους καὶ κατεφίλουν, ἀγρυπνήσαντες τῆς νυκτὸς ὅσον οὐδὲ γλαῦκες, καὶ ἔδρασέ τι Δάφνις ὧν αὐτὸν ἐπαίδευσε Δυκαίνιον, καὶ τότε Χλόη πρῶτον ἔμαϑεν ὅτι τὰ ἐπὶ τῆς ὕλης γενόμενα ἦν ποιμένων παίγνια.

ΤΕΛΟΣ