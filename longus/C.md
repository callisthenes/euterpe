ΛΟΓΟΣ ΤΡΙΤΟΣ

1  Μιτυληναῖοι δὲ ὡς ᾔσϑοντο τὸν ἐπίπλουν τῶν δέκα νεῶν καί τινες ἐμήγυσαν αὐτοῖς τὴν ἁρπαγὴν ἐλθόντες ἔκ τῶν ἀγρῶν οὐκ ἀνάσχετον νομίσαντες ταῦτα ἐκ Μηϑυμναίων παϑεῖν ἔγνωσαν καὶ αὐτοὶ τὴν ταχίστην 2 ἐπ᾽ αὐτοὺς ὅπλα κινεῖν, καὶ καταλέξαντες ἀσπίδα τρισχιλίαν καὶ ἵππον πεντακοσίαν ἐξέπεμψαν κατὰ γῆν τὸν στρατηγὸν Ἵππασον, ὀκνοῦντες ἔν ὥρᾳ χειμῶνος τὴν ϑάλασσαν. 2 ὁ δὲ ἐξορμηϑεὶς ἀγροὺς μὲν οὐκ ἐλεηλάτει τῶν Μηϑυμναίων οὐδὲ ἀγέλας καὶ κτήματα ἥρπαζε γεωργῶν καὶ ποιμέγῶν, λῃστοῦ νομίζων ταῦτα ἔργα μᾶλλον ἢ στρατηγοῦ, ταχὺ δὲ ἐπὶ τὴν 2 πόλιν αὐτὴν ὥρμησεν ὡς ἐπεισπεσούμενος ἀφρουρήτοις ταῖς πύλαις, καὶ αὐτῷ σταδίους ὅσον ἑκατὸν ἀπέχοντι κῆρυξ ἀπαντᾷ σπονδὰς κομίζων. 3 οἱ γὰρ Μηϑυμναῖοι μαϑόντες παρὰ τῶν ἑαλωκότων ὧς οὐδὲν ἴσασι Μιτυληγαῖοι τῶν γεγενημένων ἀλλὰ γεωργοὶ καὶ ποιμένες ὑβρίζοντας τοὺς νεαγίσκους ταῦτα ἔδρασαν μετεγίνωσκον μὲν ὀξύτερα τολμήσαντες εἰς γείτονα πόλιν ἢ σωφρονέστερα, σπουδὴν δὲ εἶχον ἀποδόντες πᾶσαν τὴν ἁρπαγὴν ἀδεῶς ἐπιμίγνυσϑαι καὶ κατὰ γῆν καὶ κατὰ ϑάλασσαν. 4 τὸν μὲν οὖν κήρυκα τοῖς Μιτυληναίοις ὁ Ἵππασος ἀποστέλλει καίτοιγε αὐτοκράτωρ στρατηγὸς κεχειροτονημένος, αὐτὸς δὲ τῆς Μηϑύμνης ὅσον ἀπὸ δέκα σταδίων 5 στρατόπεδον βαλόμενος τὰς ἐκ τῆς πόλεως ἐντολὰς ἀνέμενε, καὶ δύο διαγενομένων ἡμερῶν ἐλϑὼν ἄγγελος τήν τε ἁρπαγὴν ἐκέλευσε κομίσασϑαι καὶ ἀδικήσαντα μηδὲν ἀναχωρεῖν οἴκαδε· πολέμου γὰρ καὶ εἰρήνης ἐν αἱρέσει γενόμενοι τὴν εἰρήνην εὕρισκον κερδαλεωτέραν.

3  ὁ μὲν δὴ Μηϑυμναίων καὶ Μιτυληναίων πόλεμος ἀδόκητον λαβὼν ἀρχὴν καὶ τέλος οὕτω διελύϑη· γίνεται δὲ χειμὼν Δάφνιδι καὶ Χλόῃ τοῦ πολέμου πικρότερος. ἐξαίφνης γὰρ πεσοῦσα χιὼν πολλὴ πάσας μὲν ἀπέκλεισε τὰς ὁδούς, πάντας δὲ κατέκλεισε τοὺς γεωργούς. 2 λάβροι μὲν οἱ χείμαρροι κατέρρεον, ἐπεπήγει δὲ κρύσταλλος· τὰ δένδρα ἐῴκει καταπκλωμένοις· ἡ γῆ πᾶσα ἀφανὴς ἦν ὅτι μὴ περὶ πηγάς που καὶ δεύματα. 3 οὔτε οὖν ἀγέλην τις εἰς νομὴν ἦγεν οὔτε αὐτὸς προῄει τῶν ϑυρῶν, ἀλλὰ πῦρ καύσαντες μέγα περὶ ᾠδὰς ἀλεκτρυόνων οἱ μὲν λίνον ἔστρεφον, οἱ δὲ αἰγῶν τρίχας ἔπεκον, οἱ δὲ πάγας ὀρνίϑων ἐσοφίζοντο. 4 τότε βοῶν ἐπὶ φάτναις φροντὶς ἦν ἄχυρον ἐσϑιόντων, αἰγῶν καὶ προβάτων ἐν τοῖς σηκοῖς φυλλάδας, ὑῶν ἐν τοῖς συφεοῖς ἄκυλον καὶ βαλάνους. 4 ἀναγκαίας οὖν οἰκουρίας ἐπεχούσης ἅπαντας, οἱ μὲν ἄλλοι γεωργοὶ καὶ νομεῖς ἔχαιρον πόνων τε ἀπηλλαγμένοι πρὸς ὀλίγον καὶ τροφὰς ἑωϑινὰς καὶ νυκτερινὰς ἐσϑίοντες καὶ καϑεύδοντες μακρὸν ὕπνον, ὥστε αὐτοῖς τὸν χειμῶνα δοκεῖν καὶ ϑέρους καὶ μετοπώρου καὶ ἦρος αὐτοῦ γλυκύτερον· 2 Χλόη δὲ καὶ Δάφνις ἐν μνήμῃ γενόμενοι τῶν καταλειφϑέντων τερπνῶν, ὡς ἐφίλουν, ὡς περιέβαλλον, ὡς ἅμα τὴν τροφὴν προσεφέροντο, νύκτας τε ἀγρύπνους διῆγον καὶ λυπηρὰς ἡμέρας καὶ τὴν ἠρινὴν ὥραν ἀνέμενον, ἐκ ϑανάτου παλιγγενεσίαν. 3 ἐλύπει δὲ αὐτοὺς ἢ πήρα τις ἐλϑοῦσα εἰς χεῖρας ἐξ ἧς ἤσϑιον ἢ γαυλὸς ὀφϑεὶς ἐξ οὗ συνέπινον ἢ σῦριγξ ἀμελῶς ἐρριμμένη, δῶρον ἐρωτικὸν γεγενημένη. 4 ηὔχοντο δὴ ταῖς Νύμφαις καὶ τῷ Πανὶ καὶ τούτων αὐτοὺς ἐκλύσασϑαι τῶν κακῶν καὶ δεῖξαί ποτε αὐτοῖς καὶ ταῖς ἀγέλαις ἥλιον, ἅμα τε εὐχόμενοι τέχνην ἐζήτουν δι᾽ ἧς ἀλλήλους ϑεάσονται. 5 ἡ μὲν δὴ Χλόη δεινῶς ἄπορος ἦν καὶ ἀμήχανος· ἀεὶ γὰρ αὐτῇ συνῆν ἡ δοκοῦσα μήτηρ ἔριά τε ξαίνειν διδάσκουσα καὶ ἀτράκτους στρέφειν καὶ γάμου μνημονεύουσα· ὁ δὲ Δάφνις οἷα σχολὴν ἄγων καὶ συνετώτερος κόρης τοιόνδε σόφισμα εὗρεν ἐς ϑέαν τῆς Χλόης.

5  πρὸ τῆς αὐλῆς τοῦ Δρύαντος ἐπ᾽ αὐτῇ τῇ αὐλῇ μυρρίναι μεγάλαι δύο καὶ κιττὸς ἐπεφύκει, αἱ μυρρίναι πλησίον ἀλλήλων, ὁ κιττὸς ἀμφοτέρων μέσος, ὥστε ἐφ᾽ ἑκατέραν διαϑεὶς τοὺς ἀκρέμονας ὡς ἄμπελος ἄντρου σχῆμα διὰ τῶν φύλλων ἐπαλλαττόντων ἐποίει, καὶ ὁ κόρυμβος πολὺς καὶ μέγας ὅσος βότρυς κλημάτων ἐξεκρέματο. 2 ἦν οὖν πολὺ πλῆϑος περὶ αὐτὸν τῶν χειμερινῶν ὀρνίϑων ἀπορίᾳ τῆς ἔξω τροφῆς· πολὺς μὲν κόψιχος, πολλὴ δὲ κίχλη, καὶ φάτται καὶ ψᾶρες καὶ ὅσον ἄλλο κιττοφάγον πτερόν. 3 τούτων τῶν ὀρνίϑων ἐπὶ προφάσει ϑήρας ἐξώρμησεν ὁ Δάφνις, ἐμπλήσας μὲν τὴν πήραν ὀψημάτων μεμελιτωμένων, κομίζων δὲ ἐς πίστιν ἰξὸν καὶ βρόχους. 4 τὸ μὲν οὖν μεταξὺ σταδίων ἦν οὐ πλέον δέκα, οὔπω δὲ ἡ χιὼν λελυμένη πολὺν αὐτῷ κάματον παρέσχεν. ἔρωτι δὲ ἄρα πάντα βάσιμα, καὶ πῦρ καὶ ὕδωρ καὶ Σκυϑικὴ χιών. 6 δρόμῳ οὖν πρὸς τὴν αὐλὴν ἔρχεται καὶ ἀποσεισάμενος τῶν σκελῶν τὴν χιόνα τούς τε βρόχους ἔστησε καὶ τὸν ἰξὸν ῥάβδοις μακραῖς ἐπήλειψε καὶ ἐκαϑέζετο τὸ ἐντεῦϑεν ὄρνιϑας καὶ τὴν Χλόην περιμένων. 2 ἀλλ᾽ ὄρνιϑες μὲν καὶ ἧκον πολλοὶ καὶ ἐλήφϑησαν ἱκανοί, ὥστε πράγματα μυρία ἔσχε συλλέγων αὐτοὺς καὶ ἀποκτιννὺς καὶ ἀποδύων τὰ πτερά· τῆς δὲ αὐλῆς προῆλϑεν οὐδείς, οὐκ ἀνήρ, οὐ γύναιον, οὐ κατοικίδιος ὄρνις, ἀλλὰ πάντες τῷ πυρὶ παραμένοντες ἔνδον κατεκέκλειντο, ὥστε πάνυ ἠπορεῖτο ὁ Δάφνις ὡς οὐκ αἰσίοις ὄρνισιν ἐλϑὼν καὶ ἐτόλμα πρόφασιν σκηψάμενος ὤσασϑαι διὰ ϑυρῶν καὶ ἐζήτει πρὸς αὑτὸν ὅ τι λεχϑῆναι πιϑανώτατον. 3 “πῦρ ἐναυσόμενος ἦλϑον.” “μὴ γὰρ οὐκ ἦσαν ἀπὸ σταδίου γείτονες;” “ἄρτους αἰτησόμενος ἧκον.” “ἀλλ᾽ ἡ πήρα μεστὴ τροφῆς.” “οἴνου δέομαι.” “καὶ μὴν χϑὲς καὶ πρώην ἐτρύγησας.” “λύκος με ἐδίωκε.” “καὶ ποῦ τὰ ἴχνη τοῦ λύκου;” “ϑηράσων ἀφικόμην τοὺς ὄρνιϑας.” “τί οὖν ϑηράσας οὐκ ἄπει;” “Χλόην ϑεάσασϑαι βούλομαι.” “πατρὶ δὲ τίς καὶ μητρὶ παρϑένου τοῦτο ὁμολογεῖ;” 4 πταίων δὴ πανταχοῦ, “ἀλλ᾽ οὐδὲν τούτων ἁπάντων ἀνύποπτον. ἄμεινον ἄρα σιγᾶν. Χλόην δὲ ἦρος ὄψομαι, ἐπεὶ μὴ εἵμαρτο ὡς ἔοικε χειμῶνός με ταύτην ἰδεῖν”. 5 τοιαῦτα δή τινα διανοηϑεὶς καὶ σιωπῇ τὰ ϑηραϑέντα συλλαβὼν ὥρμητο ἀπιέναι, καὶ ὥσπερ αὐτὸν οἰκτείραντος τοῦ Ἔρωτος τάδε γίνεται.

7  περὶ τράπεζαν εἶχον οἱ ἀμφὶ τὸν Δρύαντα. κρέα διῃρεῖτο, ἄρτοι παρετίϑεντο, κρατὴρ ἐκιρνᾶτο. εἷς δὴ κύων τῶν προβατευτικῶν ἀμέλειαν φυλάξας κρέας ἁρπάσας ἔφυγε διὰ ϑυρῶν. 2 ἀλγήσας ὁ Δρύας (καὶ γὰρ ἦν ἐκείνου μοῖρα) ξύλον ἀράμενος ἐδίωκε κατ᾽ ἴχνος ὥσπερ κύων. διώκων δὲ κατὰ τὸν κιττὸν γενόμενος ὁρᾷ τὸν Δάφνιν ἀνατεϑειμένον ἐπὶ τοὺς ὥμους 3 τὴν ἄγραν καὶ ἀποσοβεῖν ἐγνωκότα, ὥστε κρέως μὲν καὶ κυνὸς αὐτίκα ἐπελάϑετο, μέγα δὲ βοήσας “χαῖρε, ὦ παῖ” περιεπλέκετο καὶ κατεφίλει καὶ ἦγεν ἔσω λαβόμενος. μικροῦ μὲν οὖν ἰδόντες ἀλλήλους εἰς τὴν γῆν κατερρύησαν, μεῖναι δὲ καρτερήσαντες ὀρϑοὶ προσηγόρευσάν τε καὶ κατεφίλησαν, καὶ τοῦτο οἷονεὶ ἔρεισμα αὐτοῖς τοῦ μὴ πεσεῖν ἐγένετο. 8 τυχὼν οὖν ὁ Δάφνις παρ᾽ ἐλπίδας καὶ φιλήματος καὶ Χλόης τοῦ τε πυρὸς ἐκαϑέσϑη πλησίον καὶ ἐπὶ τὴν τράπεζαν ἀπὸ τῶν ὥμων τὰς φάττας ἀπεφορτίσατο καὶ τοὺς κοψίχους καὶ διηγεῖτο πῶς ἀσχάλλων πρὸς τὴν οἰκουρίαν ὥρμησε πρὸς ἄγραν καὶ ὅπως τὰ μὲν βρόχοις αὐτῶν, τὰ δὲ ἰξῷ λάβοι, τῶν μύρτων καὶ τοῦ κιττοῦ γλιχόμενα. 2 οἱ δὲ ἐπῄνουν τὸ ἐνεργὸν καὶ ἐκέλευον ἐσϑίειν ὧν ὁ κύων κατέλιπεν. ἐκέλευον δὲ καὶ τῇ Χλόῃ πιεῖν ἐγχέαι, καὶ ἣ χαίρουσα τοῖς τε ἄλλοις ὥρεξε καὶ Δάφνιδι μετὰ τοὺς ἄλλους· ἐσκήπτετο γὰρ ὀργίζεσϑαι διότι ἐλϑὼν ἔμελλεν ἀποτρέχειν οὐκ ἰδών. ὅμως μέντοι πρὶν προσενεγκεῖν ἀπέπιεν, εἶϑ᾽ οὕτως ἔδωκεν. ὁ δὲ καίτοι διψῶν βραδέως ἔπινε παρέχων αὑτῷ διὰ τῆς βραδυτῆτος μακροτέραν ἡδονήν.

9  ἡ μὲν δὴ τράπεζα ταχέως ἐγένετο κενὴ καὶ ἄρτων καὶ κρεῶν, καϑήμενοι δὲ περὶ τῆς Μυρτάλης καὶ τοῦ Λάμωνος ἐπυνθάνοντο καὶ εὐδαιμόνιζον αὐτοὺς τοιοῦτον γηροτρόφον εὐτυχήσαντας· 2 καὶ τοῖς ἐπαίνοις μὲν ἥδετο Χλόης ἀκροωμένης, ὅτε δὲ κατεῖχον αὐτὸν ὡς ϑύσοντες Διονύσῳ τῆς ἐπιούσης ἡμέρας μικροῦ δεῖν ὑφ᾽ ἡδονῆς ἐκείνους ἀντὶ τοῦ Διονύσου προσεκύνησεν. 3 αὐτίκα οὖν ἐκ τῆς πήρας προεκόμιζε μελιτώματα πολλά, καὶ τοὺς ϑηραϑέντας δὲ τῶν ὀρνίϑων, καὶ τούτους ἐς τράπεζαν νυκτερινὴν ηὐτρέπιζον. 4 δεύτερος κρατὴρ ἵστατο καὶ δεύτερον πῦρ ἀνεκάετο, καὶ ταχὺ μάλα νυκτὸς γενομένης δευτέρας τραπέζης ἐνεφοροῦντο, μεϑ᾽ ἣν τὰ μὲν μυϑολογήσαντες, τὰ δὲ ᾄσαντες εἰς ὕπνον ἐχώρουν, Χλόη μετὰ τῆς μητρός, Δρύας ἅμα Δάφνιδι. 5 Χλόῃ μὲν οὖν οὐδὲν χρηστὸν ἦν ὅτι μὴ τῆς ἐπιούσης ἡμέρας ὀφϑησόμενος ὁ Δάφνις, Δάφνις δὲ κενὴν τέρψιν ἐτέρπετο· τερπνὸν γὰρ ἐνόμιζε καὶ πατρὶ συγκοιμηϑῆναι Χλόης, ὥστε καὶ περιέβαλλεν αὐτὸν καὶ κατεφίλει πολλάκις, ταῦτα πάντα ποιεῖν Χλόην ὀνειροπολούμενος.

10  ὡς δὲ ἐγένετο ἡμέρα, κρύος μὲν ἦν ἐξαίσιον καὶ αὔρα βόρειος ἀπέκαε πάντα, οἱ δὲ ἀναστάντες ϑύουσι τῷ Διονύσῳ κριὸν ἐνιαύσιον καὶ πῦρ ἀνακαύσαντες μέγα παρεσκευάζοντο τροφήν. 2 τῆς οὖν Νάπης ἀρτοποιούσης καὶ τοῦ Δρύαντος τὸν κριὸν ἕψοντος σχολῆς ὁ Δάφνις καὶ ἡ Χλόη λαβόμενοι προῆλϑον τῆς αὐλῆς ἵνα ὁ κιττὸς καὶ πάλιν βρόχους στήσαντες καὶ ἰξὸν ἐπαλείψαντες ἐϑήρων πλῆϑος οὐκ ὀλίγον ὀρνίϑων. 3 ἦν δὲ αὐτοῖς καὶ φιλημάτων ἀπόλαυσις συνεχὴς καὶ λόγων ὁμιλία τερπνή· “διὰ σὲ ἦλϑον, Χλόη”· “οἶδα, Δάφνι”; “διὰ σὲ ἀπολλύω τοὺς ἀϑλίους κοψίχους”· “τίς οὖν σοι γένωμαι;”· “μέμνησό μου”· “ἱμνημονεύω νὴ τὰς Νύμφας, ἃς ὤμοσά ποτε εἰσελϑοῦσα εἰς ἐκεῖνο τὸ ἄντρον εἰς ὃ ἥξομεν εὐϑὺς ἡνίκα ἂν ἡ χιὼν τακῇ”· “ἀλλὰ πολλή ἐστι, Χλόη, καὶ δέδοικα μὴ ἐγὼ πρὸ ταύτης τακῶ”· 4 “ϑάρρει, Δάφνι· ϑερμός ἐστιν ὁ ἥλιος”· “εἰ γὰρ οὕτω γένοιτο, Χλόη, ϑερμὸς ὡς τὸ καῖον πῦρ τὴν καρδίαν τὴν ἐμήν”· “παίζεις ἀπατῶν με”· “οὐ μὰ τὰς αἶγας, ἃς σύ με ἐκέλευες ὀμνύειν”. 11 τοιαῦτα ἀντιφωνήσασα πρὸς τὸν Δάφνιν ἡ Χλόη καϑάπερ ἠχώ, καλούντων αὐτοὺς τῶν περὶ τὴν Νάπην εἰσέδραμον πολὺ περιττοτέραν τῆς χϑιζῆς ϑήραν κομίζοντες, καὶ ἀπαρξάμενοι τῷ 2 Διονύσῳ κρατῆρος ἤσϑιον κιττῷ τὰς κεφαλὰς ἐστεφανωμένοι, καὶ ἐπεὶ καιρὸς ἦν ἰακχάσαντες καὶ εὐάσαντες προέπεμπον τὸν Δάφνιν, πλήσαντες αὐτοῦ τὴν πήραν κρεῶν καὶ ἄρτων· ἔδωκαν δὲ καὶ τὰς φάττας καὶ τὰς κίχλας Λάμωνι καὶ Μυρτάλῃ κομίζειν ὡς αὐτοὶ ϑηράσοντες ἄλλας ἔστ᾽ ἂν ὁ χειμὼν μένῃ καὶ ὁ κιττὸς μὴ λείπῃ. 3 ὁ δὲ ἀπήει φιλήσας αὐτοὺς προτέρους Χλόης, ἵνα τὸ ἐκείνης καϑαρὸν μείνῃ φίλημα, καὶ ἄλλας δὲ πολλὰς ἦλϑεν ὁδοὺς ἐπ᾽ ἄλλαις τέχναις, ὥστε μὴ παντάπασιν αὐτοῖς γενέσϑαι τὸν χειμῶνα ἀνέραστον.

12  ἤδη δὲ ἦρος ἀρχομένου καὶ τῆς μὲν χιόνος λυομένης, τῆς δὲ γῆς γυμνουμένης καὶ τῆς πόας ὑπανϑούσης, οἵ τε ἄλλοι νομεῖς ἦγον τὰς ἀγέλας εἰς νομὴν καὶ πρὸ τῶν ἄλλων Χλόη καὶ Δάφνις οἷα μείζονι δουλεύοντες ποιμένι. 2 εὐϑὺς οὖν δρόμος ἦν ἐπὶ τὰς Νύμφας καὶ τὸ ἄντρον, ἐντεῦϑεν ἐπὶ τὸν Πᾶνα καὶ τὴν πίτυν, εἶτα ἐπὶ τὴν δρῦν ὑφ᾽ ἣν καϑίζοντες καὶ τὰς ἀγέλας ἔνεμον καὶ ἀλλήλους κατεφίλουν. ἀνεζητήσαντο καὶ ἄνϑη στεφανῶσαι ϑέλοντες τοὺς ϑεούς· τὰ δὲ ἄρτι ὁ ζέφυρος τρέφων καὶ ὁ ἥλιος ϑερμαίνων ἐξῆγεν· ὅμως δὲ εὑρέϑη καὶ ἴα καὶ νάρκισσος καὶ ἀναγαλλὶς καὶ ὅσα ἦρος πρωτοφορήματα. 3 ἠμέλχϑη καὶ ἀπὸ αἰγῶν καὶ ὀίων τινῶν γάλα νέον, καὶ τοῦτο στεφανοῦντες τὰ ἀγάλματα κατέσπεισαν. 4 ἀπήρξαντο καὶ σύριγγος καϑάπερ τὰς ἀηδόνας ἐς τὴν μουσικὴν ἐρεϑίζοντες, αἱ δὲ ὑπεφϑέγγοντο ἐν ταῖς λόχμαις καὶ τὸν Ἵτυν κατ᾽ ὀλίγον ἠκρίβουν ὥσπερ ἀναμιμνησκόμεναι τῆς ᾠδῆς ἐκ μακρᾶς σιωπῆς. 13 ἐβληχήσατό που καὶ ποίμνιον, ἐσκίρτησάν που καὶ ἄρνες καὶ ταῖς μητράσιν ὑποκλάσαντες αὑτοὺς τὴν ϑηλὴν ἔσπασαν· τὰς δὲ μήπω τετοκυίας οἱ κριοὶ καταδιώκοντες καὶ κάτω στήσαντες ἔβαινον ἄλλος ἄλλην. 2 ἐγίνοντο καὶ τράγων διώγματα καὶ εἰς τὰς αἶγας ἐρωτικώτερα πηδήματα· καὶ γὰρ ἐμάχοντο περὶ τῶν αἰγῶν καὶ ἕκαστος εἶχεν ἰδίας καὶ ἐφύλαττε μή τις αὐτὰς μοιχεύσῃ λαϑών. 3 κἂν γέροντας ὁρῶντας ἐξώρμησεν εἰς ἀφροδίτην τὰ τοιαῦτα ϑεάματα· οἱ δὲ νέοι καὶ σφριγῶντες καὶ πολὺν ἤδη χρόνον ἔρωτα ζητοῦντες ἐξεκάοντο πρὸς τὰ ἀκούσματα καὶ ἑτήκοντο πρὸς τὰ ϑεάματα καὶ ἐζήτουν καὶ αὐτοὶ περιττότερόν τι φιλήματος καὶ περιβολῆς, μάλιστα δὲ ὁ Δάφνις. 4 οἷα γοῦν ἐνηβήσας τῇ κατὰ τὸν χειμῶνα οἰκουρίᾳ καὶ εὐσχολίᾳ πρός τε τὰ φιλήματα ὥργα καὶ πρὸς τὰς περιβολὰς ἐσκιτάλιζε καὶ ἦν ἐς πᾶν ἔργον περιεργότερος καὶ ϑρασύτερος. 14 ᾔτει δὴ τὴν Χλόην χαρίσασϑαί οἱ πᾶν ὅσον βούλεται καὶ γυμνὴν γυμνῷ συγκατακλιϑῆναι μακρότερον ἢ πρόσϑεν εἰώϑεσαν· τοῦτο γὰρ λείπειν τοῖς Φιλητᾶ παιδεύμασιν ἵνα δὴ γένηται τὸ μόνον ἔρωτα παῦον φάρμακον. 2 τῆς δὲ πυνϑανομένης τί πλέον ἐστὶ φιλήματος καὶ περιβολῆς καὶ αὐτῆς κατακλίσεως καὶ τί ἔγνωκε δρᾶσαι γυμνὸς γυμνῇ συγκατακλινείς, “τοῦτο” εἶπεν “ὃ οἱ κριοὶ ποιοῦσι τὰς ὄις καὶ οἱ τοάγοι τὰς αἶγας. 3 ὁρᾷς ὡς μετὰ τοῦτο τὸ ἔργον οὔτε ἐκεῖναι φεύγουσιν ἔτι αὐτοὺς οὔτε ἐκεῖνοι κάμνουσι διώκοντες ἀλλ᾽ ὥσπερ κοινῆς λοιπὸν ἀπολαύσαντες ἡδονῆς συννέμονται; γλυκύ τι ὡς ἔοικέν ἐστι τὸ ἔργον καὶ νικᾷ τὸ ἔρωτος πικρόν.” 4 “εἶτα οὐχ ὁρᾷς, ὦ Δάφνι, τὰς αἶγας καὶ τοὺς τοάγους καὶ τοὺς κριοὺς καὶ τὰς ὄις ὡς ὀρϑοὶ μὲν ἐκεῖνοι δρῶσιν, ὀρϑαὶ δὲ ἐκεῖναι πάσχουσιν, οἱ μὲν πηδήσαντες, αἱ δὲ κατανωτισάμεναι; σὺ δέ με ἀξιοῖς συγκατακλιϑῆναι καὶ ταῦτα γυμνήν; καίτοιγε ἐκεῖναι πόσον ἐνδεδυμένης ἐμοῦ λασιώτεραι.” 5 πείϑεται Δάφνις καὶ συγκατακλινεὶς αὐτῇ πολὺν χρόνον ἔκειτο καὶ οὐδὲν ὧν ἕνεκα ὥργα ποιεῖν ἐπιστάμενος ἀνίστησιν αὐτὴν καὶ κατόπιν περιεφύετο μιμούμενος τοὺς τράγους. πολὺ δὲ μᾶλλον ἀπορηϑείς, καϑίσας ἔκλαεν εἰ καὶ κριῶν ἀμαϑέστερος εἷς τὰ ἔρωτος ἔργα.

15  ἣν δέ τις αὐτῷ γείτων, γεωργὸς γῆς ἰδίας, Χρόμις τὸ ὄνομα, παρηβῶν ἤδη τὸ σῶμα. τούτῳ γύναιον ἦν ἔπακτον ἐξ ἄστεος, νέον καὶ ὡραῖον καὶ ἀγροικίας ἁβρότερον· τούτῳ Λυκαίνιον ὄνομα ἦν. 2 αὕτη ὁρῶσα τὸν Δάφνιν καϑ᾽ ἑκάστην ἡμέραν παρελαύνοντα τὰς αἶγας ἕωϑεν εἰς νομήν, νύκτωρ 3 ἐκ νομῆς, ἐπεϑύμησεν ἐραστὴν κτήσασϑαι δώροις δελεάσασα, καὶ δή ποτε λοχήσασα μόνον καὶ σύριγγα δῶρον ἔδωκε καὶ μέλι ἐν κηρίῳ καὶ πήραν ἐλάφου· εἰπεῖν δέ τι ὥκνει, τὸν Χλόης ἔρωτα καταμαντευομένη· πάνυ γὰρ ἑώρα προσκείμενον αὐτὸν τῇ κόρῃ. 4 πρότερον μὲν οὖν ἐκ νευμάτων καὶ γέλωτος συνεβάλετο τοῦτο, τότε δὲ ἐξ ἑωϑινοῦ σκηψαμένη πρὸς Χρόμιν ὡς παρὰ τίκτουσαν ἄπεισι γείτονα κατόπιν τε αὐτοῖς παρηκολούϑησε καὶ εἴς τινα λόχμην ἐγκρύψασα ἑαυτὴν ὡς μὴ βλέποιτο πάντα ἤκουσεν ὅσα εἶπον, πάντα εἶδεν ὅσα ἔπραξαν· οὐκ ἔλαϑεν αὐτὴν οὐδὲ κλαύσας ὁ Δάφνις. 5 συναλγήσασα δὴ τοῖς ἀϑλίοις καὶ καιρὸν ἥκειν νομίσασα διττόν, τὸν μὲν εἰς τὴν ἐκείνων σωτηρίαν, τὸν δὲ εἰς τὴν ἑαυτῆς ἐπιϑυμίαν, ἐπιτεχνᾶταί τι τοιόνδε.

16  τῆς ἐπιούσης, ὡς παρὰ τὴν γυναῖκα τὴν τίκτουσαν ἀπιοῦσα, φανερῶς ἐπὶ τὴν δρῦν ἔνϑα ἐκαϑέζοντο Δάφνις καὶ Χλόη παραγίνεται καὶ ἀκριβῶς μιμησαμένη τὴν τεταραγμένην “σῶσόν με,” εἶπε “Δάφνι, τὴν ἀϑλίαν. 2 ἐκ γάρ μοι τῶν χηνῶν τῶν εἴκοσιν ἕνα τὸν κάλλιστον ἀετὸς ἥρπασε καὶ οἷα μέγα φορτίον ἀράμενος οὐκ ἠδυνήϑη μετέωρος ἐπὶ τὴν συνήϑη τὴν ὑψηλὴν ἐκείνην κομίσαι πέτραν ἀλλ᾽ εἰς τήνδε τὴν ὕλην τὴν ταπεινὴν ἔχων κατέπεσε. 3 σὺ τοίνυν πρὸς τῶν Νυμφῶν καὶ τοῦ Πανὸς ἐκείνου συνεισελϑὼν εἰς τὴν ὕλην (μόνη γὰρ δέδοικα) σῶσόν μοι τὸν χῆνα μηδὲ περιίδῃς ἀτελῆ μου τὸν ἀριϑμὸν γενόμενον. 4 τάχα δὲ καὶ αὐτὸν τὸν ἀετὸν ἀποκτενεῖς καὶ οὐκέτι πολλοὺς ὑμῶν ἄρνας καὶ ἐρίφους ἁρπάσει. τὴν δὲ ἀγέλην τέως φρουρήσει Χλόη· πάντως αὐτὴν ἴσασιν αἱ αἶγες ἀεί σοι συννέμουσαν.” 17 οὐδὲν τῶν μελλόντων ὑποπτεύσας ὁ Δάφνις εὐϑὺς ἀνίσταται καὶ ἀράμενος τὴν καλαύροπα κατόπιν ἠκολούϑει τῇ Λυκαινίῳ. ἡ δὲ ἡγεῖτο ὧς μακροτάτω τῆς Χλόης, καὶ ἐπειδὴ κατὰ τὸ πυκνότατον ἐγένοντο πηγῆς πλησίον καϑίσαι κελεύσασα αὐτὸν “ἐρᾷς,” εἶπε “Δάφνι, 2 Χλόης, καὶ τοῦτο ἔμαϑον ἐγὼ νύκτωρ παρὰ τῶν Νυμφῶν δι᾽ ὀνείρατος, αἵ μοι καὶ τὰ χϑιζά σου διηγήσαντο δάκρυα καὶ ἐκέλευσάν σε σῶσαι διδαξαμένην τὰ ἔρωτος ἔργα. τὰ δέ ἐστιν οὐ φίλημα καὶ περιβολὴ καὶ οἷα δρῶσι κριοὶ καὶ τράγοι. ἄλλα ταῦτα πηδήματα καὶ τῶν ἐκεῖ γλυκύτερα· πρόσεστι γὰρ αὖτοῖς χρόνος μακροτέρας ἡδονῆς. 3 εἰ δή σοι φίλον ἀπηλλάχϑαι κακῶν καὶ ἐν πείρᾳ γενέσϑαι ζητουμένων τερπνῶν, ἴϑι, παραδίδου μοι σαυτὸν μαϑητήν, ἐγὼ δὲ χαριζομένη ταῖς Νύμφαις ἐκείναις διδάξω.” 18 οὐκ ἐκαρτέρησεν ὁ Δάφγις ὑφ᾽ ἡδονῆς ἀλλ᾽ ἅτε ἄγροικος καὶ αἰπόλος καὶ ἐρῶν καὶ νέος πρὸ τῶν ποδῶν καταπεσὼν τὴν Δυκαίνιον ἱκέτευεν ὅτι τάχιστα διδάξαι τὴν τέχνην 2 δι᾿ ἧς ὃ βούλεται δράσει Χλόην, καὶ ὥσπερ τι μέγα καὶ ϑεόπεμπτον ἀληϑῶς μέλλων διδάσκεσϑαι καὶ ἔριφον αὐτῇ σηκίτην δώσειν ἐπηγγείλατο καὶ τυροὺς ἁπαλοὺς πρωτορρύτου γάλακτος καὶ τὴν αἶγα αὐτήν. 3 εὑροῦσα δὲ ἡ Λυκαίνιον αἰπολικὴν ἀφϑονίαν οἵαν οὐ προσεδόκησεν ἤρχετο παιδεύειν τὸν Δάφνιν τοῦτον τὸν τρόπον· ἐκέλευσεν αὐτὸν καϑίσαι πλησίον αὐτῆς ὡς ἔχει καὶ φιλήματα φιλεῖν οἷα εἴωϑε καὶ ὅσα καὶ φιλοῦντα ἅμα περιβάλλειν καὶ κατακλίνεσθαι χαμαί. 4 ὡς δὲ ἐκαϑέσϑη καὶ ἐφίλησε καὶ κατεκλίϑη, μαϑοῦσα ἐνεργεῖν δυνάμενον καὶ σφριγῶντα ἀπὸ μὲν τῆς ἐπὶ πλευρὰν κατακλίσεως ἀνίστησιν, αὑτὴν δὲ ὑποστορέσασα ἐντέχνως ἐς τὴν τέως ζητουμένην ὁδὸν ἦγε, τὸ δὲ ἐντεῦϑεν οὐδὲν περιειργάζετο ξένον· αὐτὴ γὰρ ἡ φύσις λοιπὸν ἐπαίδευε τὸ πρακτέον.

19  τελεσϑείσης δὲ τῆς ἐρωτικῆς παιδαγωγίας, ὁ μὲν Δάφνις ἔτι ποιμενικὴν γνώμην ἔχων ὥρμητο τρέχειν ἐπὶ τὴν Χλόην καὶ ὅσα πεπαίδευτο δρᾶν αὐτίκα καϑάπερ δεδοικὼς μὴ βραδύνας ἐπιλάϑοιτο, ἡ δὲ Λυκαίνιον κατασχοῦσα αὐτὸν ἔλεξεν ὧδε· “ἔτι καὶ ταῦτά σε δεῖ μαϑεῖν, Δάφνι. 2 ἐγὼ γυνὴ τυγχάνουσα πέπονϑα νῦν οὐδέν (πάλαι γάρ με ταῦτα ἀνὴρ ἄλλος ἐπαίδευσε, μισϑὸν τὴν παρϑενίαν λαβών), Χλόη δὲ συμπαλαίουσά σοι ταύτην τὴν πάλην καὶ οἰμώξει καὶ κλαύσεται κἀν αἵματι κείσεται πολλῷ. 3 ἀλλὰ σὺ τὸ αἷμα μὴ φοβηϑῇς ἀλλ᾽ ἡνίκα ἂν πείσῃς αὐτήν σοι παρασχεῖν ἄγαγε αὐτὴν εἰς τοῦτο τὸ χωρίον, ἵνα κἂν βοήσῃ μηδεὶς ἀκούσῃ κἂν δακρύσῃ μηδεὶς ἴδῃ κἂν αἱμαχϑῇ λούσηται τῇ πηγῇ· καὶ μέμνησο ὅτι σε ἄνδρα ἐγὼ πρὸ Χλόης πεποίηκα.”

20  ἡ μὲν οὖν Λυκαίνιον τοσαῦτα ὑποϑεμένη κατ᾽ ἄλλο μέρος τῆς ὕλης ἀπῆλϑεν ὡς ἔτι ζητοῦσα τὸν χῆνα, ὁ δὲ Δάφνις εἰς λογισμὸν ἄγων τὰ εἰρημένα τῆς μὲν προτέρας ὁρμῆς ἀπήλλακτο, διοχλεῖν δὲ τῇ Χλόῃ περιττότερον ὥκνει φιλήματος καὶ περιβολῆς, μήτε βοῆσαι ϑέλων αὐτὴν ὡς πρὸς πολέμιον μήτε δακρῦσαι ὡς ἀλγοῦσαν μήτε αἱμαχϑῆναι καϑάπερ πεφονευμένην· 2 ἀρτιμαϑὴς γὰρ ὢν ἐδεδοίκει τὸ αἷμα καὶ ἐνόμιζεν ὅτι ἄρα ἐκ μόνου τραύματος αἷμα γίνεται. γνοὺς δὲ τὰ συνήϑη τέρπεσϑαι μετ᾽ αὐτῆς ἐξέβη τῆς ὕλης καὶ ἐλϑὼν ἵνα ἐκάϑητο στεφανίσκον ἴων πλέκουσα τόν τε χῆνα τοῦ ἀετοῦ τῶν ὀνύχων ἐψεύσατο ἐξαρπάσαι καὶ περιφὺς ἐφίλησεν οἷον ἐν τῇ τέρψει Λυκαίνιον· τοῦτο γὰρ ἐξῆν ὡς ἀκίνδυνον. 3 ἡ δὲ τὸν στέφανον ἐφήρμοσεν αὐτοῦ τῇ κεφαλῇ καὶ τὴν κόμην ἐφίλησεν ὡς τῶν ἴων κρείττονα καὶ τῆς πήρας προκομίσασα παλάϑης μοῖραν καὶ ἄρτους τινὰς ἔδωκε φαγεῖν καὶ ἐσϑίοντος ἀπὸ τοῦ στόματος ἥρπαζε καὶ οὕτως ἤσϑιεν ὥσπερ νεοττὸς ὄρνιϑος.

21  ἐσθιόντων δὲ αὐτῶν καὶ περιττότερα φιλούντων ὧν ἤσϑιον, ναῦς ἁλιέων ὥφϑη παραπλέουσα. ἄνεμος μὲν οὐκ ἦν, γαλήνη δὲ ἦν, καὶ ἐρέττειν ἐδόκει καὶ ἤρεττον ἐρρωμένως· ἠπείγοντο γὰρ νεαλεῖς ἰχϑῦς εἰς τὴν πόλιν διασώσασθϑαι τῶν τινὶ πλουσίων. 2 οἷον οὖν εἰώϑασι ναῦται δρᾶν ἐς καμάτων ἀμέλειαν, τοῦτο κἀκεῖνοι δρῶντες τὰς κώπας ἀνέφερον· εἷς μὲν αὐτοῖς κελευστὴς ναυτικὰς ᾖδεν ᾠδάς, οἱ δὲ λοιποὶ χαϑάπερ χορὸς ὁμοφώνως κατὰ καιρὸν τῆς ἐκείνου φωνῆς ἐβόων. 3 ἡνίκα μὲν οὖν ἐν ἀναπεπταμένῃ τῇ ϑαλάσσῃ ταῦτα ἔπραττον, ἠφανίζετο ἡ βοὴ χεομένης τῆς φωνῆς εἰς πολὺν ἀέρα· ἐπεὶ δὲ ἄκρᾳ τινὶ ὑποδραμόντες εἰς κόλπον μηνοειδῆ καὶ κοῖλον εἰσήλασαν, μείζων μὲν ἠκούετο βοή, σαφῆ δὲ ἐξέπιπτεν εἰς τὴν γῆν τὰ τῶν κελευστῶν ᾄσματα. 4 κοῖλος γὰρ τὸ πεδίον αὐλὼν ὑπερκείμενος καὶ τὸν ἦχον εἰς αὑτὸν ὡς ὄργανον δεχόμενος πάντων τῶν λεγομένων μιμητὴν φωνὴν ἀπεδίδου, ἰδίᾳ μὲν τῶν κωπῶν τὸν ἦχον, ἰδίᾳ δὲ τὴν φωνὴν τῶν ναυτῶν, καὶ ἐγίνετο ἄκουσμα τερπνόν· φϑανούσης γὰρ τῆς ἀπὸ τῆς ϑαλάσσης φωνῆς ἡ ἐκ τῆς γῆς φωνὴ τοσοῦτον ἐπαύετο βράδιον ὅσον ἤρξατο. 22 ὁ μὲν οὖν Δάφνις εἰδὼς τὸ πραττόμενον μόνῃ τῇ ϑαλάσσῃ προσεῖχε καὶ ἐτέρπετο τῇ νηὶ παρατρεχούσῃ τὸ πεδίον ϑᾶττον πτεροῦ καὶ ἐπειρᾶτό τινα διασώσασϑαι τῶν ᾀσμάτων ὡς γένοιτο τῆς σύριγγος μέλη· 2 ἡ δὲ Χλόη, τότε πρῶτον πειρωμένη τῆς καλουμένης ἠχοῦς, ποτὲ μὲν εἰς τὴν ϑάλασσαν ἀπέβλεπε τῶν ναυτῶν κελευόντων, ποτὲ δὲ εἰς τὴν ὕλην ὑπέστρεφε ζητοῦσα τοὺς ἀντιφωνοῦντας. 3 καὶ ἐπεὶ παραπλευσάντων ἦν κἀν τῷ αὐλῶνι σιγή, ἐπυνϑάνετο τοῦ Δάφνιδος, εἰ καὶ ὀπίσω τῆς ἄκρας ἐστὶ ϑάλασσα καὶ ναῦς ἄλλη παραπλεῖ καὶ ἄλλοι ναῦται τὰ αὐτὰ ᾖδον καὶ ἅμα πάντες σιωπῶσι. 4 γελάσας οὖν ὁ Δάφνις ἡδὺ καὶ φιλήσας ἥδιον φίλημα καὶ τὸν τῶν ἴων στέφανον ἐκείνῃ περιϑεὶς ἤρξατο αὐτῇ μυϑολογεῖν τὸν μῦϑον τῆς ἠχοῦς, αἰτήσας εἰ διδάξειε μισϑὸν παρ᾽ αὐτῆς ἄλλα φιλήματα δέκα· 23 “Νυμφῶν, ὦ κόρη, πολὺ γένος, Μελίαι καὶ Δρυάδες καὶ Ἕλειοι, πᾶσαι καλαί, πᾶσαι μουσικαί. μιᾶς τούτων ϑυγάτηρ Ἠχὼ γίνεται, ϑνητὴ μὲν ὡς ἔκ πατρὸς ϑνητοῦ, καλὴ δὲ ὡς ἐκ μητρὸς καλῆς. 2 τρέφεται μὲν ὑπὸ Νυμφῶν, παιδεύεται δὲ ὑπὸ Μουσῶν συρίζειν, αὐλεῖν, τὰ πρὸς λύραν, τὰ πρὸς κιϑάραν, πᾶσαν ᾠδήν· ὥστε καὶ παρϑενίας εἰς ἄνϑος ἀκμάσασα ταῖς Νύμφαις συνεχόρευε, ταῖς Μούσαις συνῇδεν. ἄρρενας δὲ ἔφευγε πάντας, καὶ ἀνϑρώπους καὶ ϑεούς, φιλοῦσα τὴν παρϑενίαν. 3 ὁ Πὰν ὀργίζεται τῇ κόρῃ, τῆς μουσικῆς φϑονῶν, τοῦ κάλλους μὴ τυχών, καὶ μανίαν ἐμβάλλει τοῖς ποιμέσι καὶ τοῖς αἰπόλοις· οἱ δὲ ὥσπερ κύνες ἢ λύκοι διασπῶσιν αὐτὴν καὶ ῥίπτου4 σίν εἰς πᾶσαν τὴν γῆν ἔτι ᾄδοντα τὰ μέλη, καὶ τὰ μέλη Γῆ χαριζομένη Νύμφαις ἔκρυψε πάντα καὶ ἐτήρησε τὴν μουσικὴν καὶ γνώμῃ Μουσῶν ἀφίησι φωνὴν καὶ μιμεῖται πάντα καϑάπερ τότε ἡ κόρη, ϑεούς, ἀνθρώπους, ὄργανα, ϑηρία· 5 μιμεῖται καὶ αὐτὸν συρίττοντα τὸν Πᾶνα, ὁ δὲ ἀκούσας ἀναπηδᾷ καὶ διώκει κατὰ τῶν ὀρῶν οὐκ ἐρῶν τυχεῖν ἀλλ᾽ ἢ τοῦ μαϑεῖν τίς ἐστιν ὁ λανϑάνων μαϑητής.” ταῦτα μυϑολογήσαντα τὸν Δάφνιν οὐ δέκα μόνον φιλήματα ἀλλὰ πάνυ πολλὰ κατεφίλησεν ἡ Χλόη. μικροῦ γὰρ καὶ τὰ αὐτὰ εἶπεν ἡ ἠχὼ καϑάπερ μαρτυροῦσα ὅτι μηδὲν ἐψεύσατο.

24  θερμοτέρου δὲ καϑ᾽ ἑκάστην ἡμέραν γινομένου τοῦ ἡλίου οἷα τοῦ μὲν ἦρος παυομένου, τοῦ δὲ ϑέρους ἀρχομένου, πάλιν αὐτοῖς ἐγίνοντο καιναὶ τέρψεις καὶ ϑέρειοι. 2 ὁ μὲν γὰρ ἐνήχετο ἐν τοῖς ποταμοῖς, ἡ δὲ ἐν ταῖς πήγαῖς ἑλούετο. ὁ μὲν ἐσύριζεν ἁμιλλώμενος πρὸς τὰς πίτυς, ἡ δὲ ᾖδε ταῖς ἀηδόσιν ἐρίζουσα. ἐϑήρων ἀκρίδας λάλους, ἐλάμβανον τέττιγας ἠχοῦντας· ἄνϑη συνέλεγον, δένδρα ἔσειον, ὀπώραν ἤσϑιον. ἤδη ποτὲ καὶ γυμνοὶ συγ3 κατεκλίϑησαν καὶ ἕν δέρμα αἰγὸς ἐπεσύραντο, καὶ ἐγένετο ἂν γυνὴ Χλόη ῥᾳδίως εἰ μὴ Δάφνιν ἐτάραξε τὸ αἷμα. ἀμέλει καὶ δεδοικὼς μὴ νικηϑῇ τὸν λογισμόν ποτε πολλὰ γυμνοῦσϑαι τὴν Χλόην οὐκ ἐπέτρεπεν, ὥστε ἐθαύμαζε μὲν ἡ Χλόη, τὴν δὲ αἰτίαν ᾐδεῖτο πυνϑάνεσϑαι.

25  ἐν τῷ ϑέρει τῷδε καὶ μνηστήρων πλῆϑος ἦν περὶ τὴν Χλόην καὶ πολλοὶ πολλαχόϑεν ἐφοίτων παρὰ τὸν Δρύαντα πρὸς γάμον αἰτοῦντες αὐτήν, καὶ οἱ μέν τι δῶρον ἔφερον, οἱ δὲ ἐπηγγέλλοντο μεγάλα εἰ ταύτης τύχοιεν. 2 ἡ μὲν οὖν Νάπη ταῖς ἐλπίσιν ἐπαιρομένη συνεβούλευεν ἐκδιδόναι τὴν Χλόην μηδὲ κατέχειν οἴκοι πρὸς πλέον τηλικαύτην κόρην, ἣ τάχα μικρὸν ὕστερον νέμουσα τὴν παρϑενίαν ἀπολέσει καὶ ἄνδρα ποιήσεταί τινα τῶν ποιμένων ἐπὶ μήλοις ἢ ῥόδοις, ἀλλ᾽ ἐκείνην τε ποιῆσαι δέσποιναν οἰκίας καὶ αὐτοὺς πολλὰ λαβόντας ἰδίῳ φυλάττειν αὐτὰ καὶ γνησίῳ παιδίῳ (γεγόνει δὲ αὐτοῖς ἄρρεν παιδίον οὐ πρὸ πολλοῦ τινός)· 3 ὁ δὲ Δρύας ποτὲ μὲν ἐϑέλγετο τοῖς λεγομένοις, μείζονα γὰρ ἢ κατὰ ποιμαίνουσαν κόρην δῶρα ὠνομάζετο παρ᾽ ἑκάστου, ποτὲ δέ, ἐννοήσας ὡς κρείττων ἐστὶν ἡ παρϑένος μνηστήρων γεωργῶν καὶ ὡς εἴ ποτε τοὺς ἀληϑινοὺς γονέας εὕροι μεγάλως αὐτοὺς εὐδαίμονας ϑήσει, ἀνεβάλλετο τὴν ἀπόκρισιν καὶ εἷλκε χρόνον ἐκ χρόνου καὶ ἐν τῷ τέως ἀπεκέρδαινεν οὐκ ὀλίγα δῶρα.

4  ἡ μὲν δὴ μαϑοῦσα λυπηρῶς πάνυ διῆγε καὶ τὸν Δάφνιν ἐλάνϑανεν ἐπὶ πολύ, λυπεῖν οὐ ϑέλουσα- ὡς δὲ ἐλιπάρει καὶ ἐνέκειτο πυνθανόμενος καὶ ἐλυπεῖτο μᾶλλον μὴ μανϑάνων ἢ ἔμελλε μαϑών, πάντα αὐτῷ διηγεῖται, τοὺς μνηστευομένους ὡς πολλοὶ καὶ πλούσιοι, τοὺς λόγους οὗς ἢ Νάπη σπεύδουσα τὸν γάμον ἔλεγεν, ὡς οὐκ ἀπείπατο Δρύας ἀλλ᾽ εἰς τὸν τρυγητὸν ἀναβέβληται. 26 ἔκφρων ἐπὶ τούτοις ὁ Δάφνις γίνεται καὶ ἐδάκρυσε καϑήμενος, ἀποϑανεῖσϑαι μηκέτι νεμούσης Χλόης λέγων καὶ οὐκ αὐτὸς μόνος ἀλλὰ καὶ τὰ πρόβατα μετὰ τοιοῦτον ποιμένα. εἶτα ἀνενεγκὼν ἐϑάρρει καὶ πείσειν ἐνενόει τὸν πατέρα καὶ ἕνα τῶν μνωμένων αὑτὸν ἠρίϑμει καὶ πολὺ κρατήσειν ἤλπιζε τῶν ἄλλων. 2 ἕν αὐτὸν ἐτάραττεν. οὐκ ἦν Δάμων πλούσιος. τοῦτο αὐτοῦ τὴν ἐλπίδα μόνον λεπτὴν εἰργάζετο. ὅμως δὲ ἐδόκει μνᾶσϑαι, καὶ τῇ Χλόῃ συνεδόκει. τῷ Λάμωνι μὲν οὖν οὐδὲν ἐτόλμησεν εἰπεῖν, τῇ Μυρτάλῃ δὲ ϑαρρήσας καὶ τὸν ἔρωτα ἐμήνυσε καὶ περὶ τοῦ γάμου λόγους προσήνεγκεν, ἡ δὲ τῷ Λάμωνι νύκτωρ ἐκοινώσατο. 3 σκληρῶς δὲ ἐκείνου τὴν ἔντευξιν ἐνεγκόντος καὶ λοιδορήσαντος εἰ παιδὶ ϑυγάτριον ποιμένων προξενεῖ μεγάλην ἐν τοῖς γνωρίσμασιν ἐπαγγελλομένῳ τύχην, ὃς αὐτοὺς εὑρὼν τοὺς οἰκείους καὶ ἐλευϑέρους ϑήσει καὶ δεσπότας ἀγρῶν μειζόνων, ἡ Μυρτάλη διὰ τὸν ἔρωτα φοβουμένη μὴ τελέως ἀπελπίσας ὁ Δάφνις τὸν γάμον τολμήσῃ τι ϑανατῶδες ἄλλας αὐτῷ τῆς ἀντιρρήσεως αἰτίας ἀπήγγελλε· 4 “πένητές ἐσμεν, ὦ παῖ, καὶ δεόμεϑα νύμφης φερούσης τι μᾶλλον· οἱ δὲ πλούσιοι καὶ πλουσίων γυμφίων δεόμενοι. ἴϑι δή, πεῖσον Χλόην, ἡ δὲ τὸν πατέρα, μηδὲν αἰτεῖν μέγα καὶ δοῦναι γαμεῖν. πάντως δέ που κἀκείνη φιλεῖ σε καὶ βούλεται συγκαϑεύδειν πένητι καλῷ μᾶλλον ἢ πιϑήκῳ πλουσίῳ.”

27  Μυρτάλη μὲν οὔποτε ἐλπίσασα Δρύαντα τούτοις συνϑήσεσϑαι μνηστῆθας ἔχοντα πλουσιωτέρους εὐπρεπῶς ᾤετο παρῃτῆσϑαι τὸν γάμον, Δάφνις δὲ οὐκ εἶχε μέμφεσϑαι τὰ λελεγμένα. λειπόμενος δὲ πολὺ τῶν αἰτουμένων τὸ σύνηϑες ἐρασταῖς πενομένοις ἔπραττεν· ἐδάκρυε, καὶ τὰς Νύμφας αὖϑις ἐκάλει βοηϑούς. 2 αἱ δὲ αὐτῷ καϑεύδοντι νύκτωρ ἐν τοῖς αὐτοῖς ἐφίστανται σχήμασιν ἐν οἷς καὶ πρότερον, ἔλεγε δὲ ἡ πρεσβυτάτη πάλιν· “γάμου μὲν μέλει τῆς Χλόης ἄλλῳ ϑεῷ, δῶρα δέ σοι δώσομεν ἡμεῖς ἃ ϑέλξει Δρύαντα. 3 ἡ ναῦς ἡ τῶν Μηϑυμναίων νεανίσκων, ἧς τὴν λύγον αἱ σαί ποτε αἶγες κατέφαγον, ἡμέρᾳ μὲν ἐκείνῃ μακρὰν τῆς γῆς ὑπηνέχϑη πνεύματι, νυκτὸς δὲ πελαγίου ταράξαντος ἀνέμου τὴν ϑάλασσαν εἰς τὴν γῆν εἰς τὰς τῆς ἄκρας πέτρας ἐξεβράσϑη. 4 αὐτὴ μὲν οὖν διερϑάρη καὶ τὰ πολλὰ τῶν ἐν αὐτῇ, βαλάντιον δὲ τρισχιλίων δραχμῶν ὑπὸ τοῦ κύματος ἀπεπτύσϑη καὶ κεῖται φυκίοις κεκαλυμμένον πλησίον δελφῖνος νεκροῦ, δι᾿ ὃν οὐδεὶς οὐδὲ προσῆλϑεν ὁδοιπόρος, τὸ δυσῶδες τῆς σηπεδόνος παρατρέχων. ἀλλὰ σὺ πρόσελϑε καὶ προσελθὼν ἀνέλου καὶ ἀνελόμενος δός. 5 ἵκανόν σοι νῦν δόξαι μὴ πένητι, χρόνῳ δὲ ὕστερον ἔσῃ καὶ πλούσιος.” 28 αἱ μὲν ταῦτα εἰποῦσαι τῇ νυκτὶ συναπῆλϑον, γενομένης δὲ ἡμέρας ἀναπηδήσας ὁ Δάφνις περιχαρὴς ἤλαυνε ῥοίζῳ πολλῷ τὰς αἶγας εἰς τὴν νομὴν καὶ τὴν Χλόην φιλήσας καὶ τὰς Νύμφας προσκυνήσας κατῆλϑεν ἐπὶ τὴν ϑάλασσαν ὡς περιρράνασϑαι ϑέλων καὶ ἐπὶ τῆς ψάμμου πλησίον τῆς κυματωγῆς ἐβάδιζε ζητῶν τὰς τρισχιλίας. 2 ἔμελλε δὲ ἄρα οὐ πολὺν κάματον ἕξειν· ὁ γὰρ δελφὶς οὐκ ἀγαϑὸν ὀδωδὼς αὐτῷ προσέπιπτεν ἐρριμμένος καὶ μυδῶν, οὗ τῇ σηπεδόνι καϑάπερ ἡγεμόνι χρώμενος ὁδοῦ προσῆλϑέ τε εὐϑὺς καὶ τὰ φυκία ἀφελὼν εὑρίσκει τὸ βαλάντιον, ἀργυρίου μεστόν. 3 τοῦτο ἀνελόμενος καὶ εἰς τὴν πήραν ἐνθέμενος οὐ πρόσϑεν ἀπῆλϑε πρὶν τὰς Νύμφας εὐφημῆσαι καὶ αὐτὴν τὴν ϑάλασσαν. καίπερ γὰρ αἰπόλος ὦν, ἤδη καὶ τὴν ϑάλασσαν ἐνόμιζε τῆς γῆς γλυκυτέραν ὧς εἰς τὸν γάμον αὐτῷ τῆς Χλόης συλλαμβάνουσαν.

29  εἰλημμένος δὲ τῶν τρισχιλίων οὐκέτ᾽ ἔμελλεν ἀλλ᾽ ὡς πάντων ἀνϑρώπων πλουσιώτατος, οὐ μόνον τῶν ἐκεῖ γεωργῶν, αὐτίκα ἐλϑὼν παρὰ τὴν Χλόην διηγεῖται αὐτῇ τὸ ὄναρ, δείκνυσι τὸ βαλάντιον, κελεύει τὰς ἀγέλας φυλάττειν ἔστ᾽ ἂν ἐπανέλθῃ, καὶ συντείνας σοβεῖ παρὰ τὸν Δρύαντα καὶ εὑρὼν πυρούς τινας ἁλωνοτριβοῦντα μετὰ τῆς Νάπης πάνυ ϑρασὺν ἐμβάλλει λόγον περὶ γάμου· “ἐμοὶ δὸς Χλόην γυναῖκα. 2 ἐγὼ καὶ ϑερίξειν οἶδα καλῶς καὶ κλᾶν ἄμπελον καὶ φυτὰ κατορύσσειν· οἶδα καὶ γῆν ἀροῦν καὶ λικμῆσαι πρὸς ἄνεμον. ἀγέλην δὲ ὅπως νέμω μάρτυς Χλόη. πεντήκοντα αἶγας παραλαβὼν διπλασίονας πεποίηκα· ἔϑρεψα καὶ τράγους μεγάλους καὶ καλούς, πρότερον δὲ ἀλλοτρίοις τὰς αἶγας ὑπεβάλλομεν. 3 ἀλλὰ καὶ νέος εἰμὶ καὶ γείτων ὑμῖν ἄμεμπτος, καί με ἔϑρεψεν αἷξ ὡς Χλόην ὄις. 4 τοσοῦτον δὲ τῶν ἄλλων κρατῶν οὐδὲ δώροις ἡττηϑήσομαι· ἐκεῖνοι δώσουσιν αἶγας καὶ πρόβατα καὶ ζεῦγος ψωραλέων βοῶν καὶ σῖτον μηδὲ ἀλεκτορίδας ϑρέψαι δυνάμενον, παρ᾽ ἐμοῦ δὲ αἵδε ὑμῖν τρισχίλιαι. μόνον ἴστω τοῦτο μηδείς, μὴ Λάμων αὐτὸς οὑμὸς πατήρ”· ἅμα τε ἐδίδου καὶ περιβαλὼν κατἐφίλει. 30 οἱ δὲ παρ᾽ ἐλπίδα ἰδόντες τοσοῦτον ἀργύριον αὐτίκα τε δώσειν ἐπηγγέλλοντο τὴν Χλόην καὶ πείσειν ὑπισχνοῦντο τὸν Λάμωνα.

2  ἡ μὲν δὴ Νάπη μετὰ τοῦ Δάφνιδος αὐτοῦ μένουσα περιήλαυνε τοὺς βοῦς καὶ τοῖς τριβόλοις κατειργάζετο τὸν στάχυν, ὁ δὲ Δρύας ϑησαυρίσας τὸ βαλάντιον ἔνϑα ἀπέκειτο τὰ γνωρίσματα ταχὺς παρὰ τὸν Λάμωνα καὶ τὴν Μυρτάλην ἐφέρετο μέλλων παρ᾽ αὐτῶν, τὸ καινότατον, μνᾶσϑαι νυμφίον· 3 εὑρὼν δὲ κἀκείνους κριϑία μετροῦντας οὐ πρὸ πολλοῦ λελικμημένα ἀϑύμως τε ἔχοντας ὅτι μικροῦ δεῖν ὀλιγώτερα ἦν τῶν καταβληϑέντων σπερμάτων, ἐπ᾽ ἐκείνοις μὲν παρεμυϑήσατο, κοινὴν ὁμολογήσας ἔνδειαν 4 πανταχοῦ γεγονέναι, τὸν δὲ Δάφνιν ᾐτεῖτο Χλόῃ καὶ ἔλεγεν ὅτι πολλὰ ἄλλων διδόντων οὐδὲν παρ᾽ αὐτῶν λήψεται, μᾶλλον δέ τι οἴκοϑεν αὐτοῖς ἐπιδώσει· συντεϑράφϑαι γὰρ ἀλλήλοις κἀν τῷ νέμειν συνῆφϑαι φιλίᾳ ῥᾳδίως λυϑῆναι μὴ δυναμένῃ, ἤδη δὲ καὶ ἡλικίαν ἔχειν ὧς συγκαϑεύδειν μετ᾽ ἀλλήλων. 5 ὁ μὲν ταῦτα καὶ ἔτι πλείω τούτων ἔλεγεν, οἷα τοῦ πεῖσαι λέγων ἄϑλον ἔχων τὰς τρισχιλίας· ὁ δὲ Δάμων μήτε πενίαν ἔτι προβαλέσϑαι δυνάμενος (αὐτοὶ γὰρ οὐχ ὑπερηφάνουν) μήτε ἡλικίαν Δάφνιδος (ἤδη γὰρ μειράκιον ἦν) τὸ μὲν ἀληϑὲς οὐδ᾽ ὣς ἐξηγόρευσεν, ὅτι κρείττων ἐστὶ τοιούτου γάμου, χρόνον δὲ σιωπήσας ὀλίγον οὕτως ἀπεκρίνατο· 31 “δίκαια ποιεῖτε τοὺς γείτονας προτιμῶντες τῶν ξένων καὶ πενίας ἀγαϑῆς πλοῦτον μὴ νομίζοντες κρείττονα. ὁ Πὰν ὑμᾶς ἀντὶ τῶνδε καὶ αἱ Νύμφαι φιλήσειαν. 2 ἐγὼ δὲ σπεύδω μὲν καὶ αὐτὸς τὸν γάμον τοῦτον (καὶ γὰρ ἂν μαινοίμην, ἡμιγέρων τε ὧν ἤδη καὶ χειρὸς εἰς τὰ ἔργα δεόμενος περιττοτέρας, μὴ καὶ τὸν ὑμέτερον οἶκον φίλον προσλαβών, ἀγαϑόν τι μέγα· 3 περισπούδαστος δὲ καὶ Χλόη, καλὴ καὶ ὡραία κόρη καὶ πάντα ἀγαϑή), δοῦλος δὲ ὧν οὐδενός εἶμι τῶν ἐμῶν κύριος, ἀλλὰ δεῖ τὸν δεσπότην μανϑάνοντα ταῦτα συγχωρεῖν. φέρε οὖν ἀναβαλώμεϑα τὸν γάμον εἰς τὸ μετόπωρον. ἀφίξεσϑαι τότε λέγουσιν αὐτὸν οἱ παραγινόμενοι πρὸς ἡμᾶς ἐξ ἄστεος. 4 τότε ἔσονται ἀνὴρ καὶ γυνή. νῦν δὲ φιλείτωσαν ἀλλήλους ὡς ἀδελφοί. ἴσϑι μόνον, ὦ Δρύα, τοσοῦτον· σπεύδεις περὶ μειράκιον κρεῖττον ἡμῶν.”

ὁ μὲν ταῦτα εἰπὼν ἐφίλησέ τε αὐτὸν καὶ ὥρεξε ποτὸν ἤδη μεσημβοίας ἀκμαζούσης καὶ προύπεμψε μέχρι τινὸς φιλοφρονούμενος πάντα· 32 ὁ δὲ Δρύας οὐ παρέργως ἀκούσας τὸν ὕστερον λόγον τοῦ Λάμωνος ἐφρόντιζε βαδίζων καϑ᾿ αὑτὸν ὅστις ὁ Δάφνις· “ἐτράφη μὲν ὑπὸ αἰγὸς ὡς κηδομένων ϑεῶν, ἐστὶ δὲ καλὸς καὶ οὐδὲν ἐοικὼς σιμῷ γέροντι καὶ μαδώσῃ γυναικί. εὐπόρησε δὲ καὶ τρισχιλίων, ὅσον οὐδὲ ἀχράδων εἰκὸς ἔχειν αἰπόλον. 2 ἄρα καὶ τοῦτον ἐξέϑηκέ τις ὠς Χλόην; ἄρα καὶ τοῦτον εὗρε Λάμων ὡς ἐκείνην ἐγώ; ἆρα καὶ γνωρίσματα ὅμοια παρέκειτο τοῖς εὑρεϑεῖσιν ὑπ᾽ ἐμοῦ; ἂν ταῦτα ἀληϑῆ φανῇ (καὶ γένοιτο οὕτως, ὦ δέσποτα Πὰν καὶ Νύμφαι φίλαι), τάχα οὗτος τοὺς ἰδίους εὑρὼν εὑρήσει τι καὶ τῶν Χλόης ἀπορρήτων.” τοιαῦτα μὲν πρὸς αὑτὸν ἐφρόντιζε καὶ ὠνειροπόλει μέχρι τῆς ἅλω· 3 ἐλϑὼν δὲ ἐκεῖ καὶ τὸν Δάφνιν μετέωρον πρὸς τὴν ἀκοὴν καταλαβὼν ἀνέρρωσέ τε γαμβρὸν προσαγορεύσας καὶ τῷ μετοπώρῳ τοὺς γάμους ϑύσειν ἐπαγγέλλεται δεξιάν τε ἔδωκεν ὡς οὐδενὸς ἐσομένης ὅτι μὴ Δάφνιδος Χλόης.

33  ϑᾶττον οὖν νοήματος, μηδὲν πιὼν μηδὲ φαγών, παρὰ τὴν Χλόην κατέδραμε καὶ εὑρὼν αὐτὴν ἀμέλγουσαν καὶ τυροποιοῦσαν τόν τε γάμον εὐηγγελίζετο καὶ ὧς γυναῖχα λοιπὸν μὴ λανϑάνων κατεφίλει καὶ ἐκοινώνει τοῦ πόνου· 2 ἤμελγε μὲν εἰς γαυλοὺς τὸ γάλα, ἐνεπήγνυ δὲ ταρσοῖς τοὺς τυρούς, προσέβαλλε δὲ ταῖς μητράσι τοὺς ἄονας καὶ τοὺς ἐρίφους. καλῶς δὲ ἐχόντων τούτων ἀπελούσαντο, ἐνέφαγον, ἔπιον, περιήεσαν ζητοῦντες ὀπώραν ἀκμάζουσαν. 3 ἦν δὲ ἀφϑονία πολλὴ διὰ τὸ τῆς ὥρας πάμφορον· πολλαὶ μὲν ἀχράδες, πολλαὶ δὲ ὄχναι, πολλὰ δὲ μῆλα, τὰ μὲν ἤδη πεπτωκότα κάτω, τὰ δὲ ἔτι ἐπὶ τῶν φυτῶν, τὰ ἐπὶ τῆς γῆς εὐωδέστερα, τὰ ἐπὶ τῶν κλάδων εὐανϑέστερα· τὰ μὲν οἷον οἶνος ἀπῶζε, τὰ δὲ οἷον χρυσὸς ἀπέλαμπε. 4 μία μηλέα τετρύγητο καὶ οὔτε καρπὸν εἶχεν οὔτε φύλλον· γυμνοὶ πάντες ἦσαν οἱ κλάδοι· καὶ ἕν μῆλον ἐπέκειτο ἐν αὐτοῖς ἄκροις ἀκρότατον, μέγα καὶ καλόν, καὶ τῶν πολλῶν τὴν εὐωδίαν ἐνίκα μόνον. ἔδεισεν ὁ τρυγῶν ἀνελϑεῖν καὶ ἠμέλησε καϑελεῖν· τάχα δὲ καὶ ἐφυλάττετο καλὸν μῆλον ἐρωτικῷ ποιμένι. 34 τοῦτο τὸ μῆλον ὡς εἶδεν ὁ Δάφνις ὥρμα τρυγᾶν ἀνελϑὼν καὶ Χλόης κωλυούσης ἠμέλησεν. ἡ μὲν οὖν ἀμεληϑεῖσα ὀργισϑεῖσα πρὸς τὰς ἀγέλας ἀπῆλϑε, Δάφνις δὲ ἀναδραμὼν ἐξίκετο τρυγῆσαι καὶ κομίσαι δῶρον Χλόῃ καὶ λόγον τοιόνδε εἶπεν ὠργισμένῃ· 2 “ὦ παρϑένε, τοῦτο τὸ μῆλον ἔφυσαν ὧραι καλαὶ καὶ φυτὸν καλὸν ἔϑρεψε πεπαίνοντος ἡλίου καὶ ἐτήρησε τύχη, καὶ οὐκ ἔμελλον αὐτὸ καταλιπεῖν ὀφϑαλμοὺς ἔχων ἵνα πέσῃ χαμαὶ καὶ ἢ ποίμνιον αὐτὸ πατήσῃ νεμόμενον ἢ ἑρπετὸν φαρμάξῃ συρόμενον ἢ χρόνος δαπανήσῃ κείμενον, βλεπόμενον, ἐπαινούμενον. τοῦτο Ἀφροδίτη κάλλους ἔλαβεν ἄϑλον· τοῦτο ἐγώ σοι δίδωμι νικητήριον. 3 ὁμοίους ἔχετε τοὺς μάρτυρας· ἐκεῖνος ἦν ποιμήν, αἰπόλος ἐγώ.” ταῦτα εἰπὼν ἐντίϑησι τοῖς κόλποις, ἡ δὲ ἐγγὺς γενόμενον κατεφίλησεν, ὥστε ὁ Δάφνις οὐ μετέγνω τολμήσας ἀνελϑεῖν εἰς τοσοῦτον ὕψος. ἔλαβε γὰρ κρεῖττον καὶ χρυσοῦ μήλου φίλημα.